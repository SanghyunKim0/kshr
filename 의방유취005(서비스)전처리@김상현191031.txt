//間이 모두 閒 모양으로 되어있음- 이미지대로 그냥 놔둠.
((LV))	AA
((OR))	五藏門[sm/二]

((LV))	BB
((OR))	千金方[sm/二]

((LV))	CC
((OR))	脾藏脉論

((LV))	ZZ
((OR))	脾主意, 脾臟者, 意之舍, 意者, 存憶之志也, 爲諫議大夫, 竝四藏之所受. 心有所憶, 謂之意, 意之所存, 謂之志, 因志而存變, 謂之思. 因思而遠慕, 謂之慮, 因慮而處物, 謂之智. 意者, 脾之藏也. 口脣者, 脾之官, 脾氣通於口, 口和則能別五穀味矣. 故云口爲戊, 舌唇爲己, 循環中宮, 上出頤頰, 次候於脣, 下廻脾中, 榮華於舌, 外主肉, 內主味. 脾重二斤三兩, 扁廣三寸, 長五寸, 有散膏半斤. 主裹血, 溫五藏, 神名俾, 俾主藏營, [sm/一作意.] 秩祿號爲意藏, 隨節應會, 故曰脾藏營, 營含意, 在氣爲噫, 在液爲涎. 脾氣虛則四肢不用, 五臟不安, 實則腹脹, 涇溲不利. 脾氣虛則夢食飮不足, 得其時則{夢築:마멸된 글자. 취진판 영인본에 따라 보입함.}垣蓋屋, 脾氣盛則夢歌樂, 體重手足不擧, 厥{氣客:마멸된 글자. 취진판 영인본에 따라 보입함.}於脾, 則夢丘陵大澤, 壞屋風雨. 凡脾藏象土, 與胃合爲腑, 其經足太陰與陽明爲表裏, 其脉緩, 相於夏, 王於季夏. 脾者土也, 敦而福, 敦者厚也, 萬物衆色不同, 故名曰得福者廣, 萬物懸根住莖, 其葉在巓, 蜎蜚蠕動, 蚑蠷喘息, 皆蒙土恩, 德則爲緩, 恩則爲遲, 故令太陰緩而遲, 尺寸不同, 酸鹹苦辛, 大妙而生, 互行其時, 而以各行, 皆不群行, 盡可常服. 土寒則溫, 土熱則涼, 土有一子, 名之曰金, 懷挾抱之, 不離其身, 金乃畏火, 恐熱來薰, 遂棄其母, 逃於水中, 水爲金子, 而藏火神, 閉門塞戶, 內外不通, 此謂冬時. 土失其子, 其氣衰微, 水爲洋溢, 浸漬其地, 走擊皮膚, 面目浮腫, 歸於四肢. 愚醫見水, 直往下之, 虛脾空胃, 水遂居之, 肺爲喘浮, 肝反畏肺, 故下沈沒, 下有荊棘, 恐傷其身, 避在一邊, 以爲水流. 心衰則伏, 肝微則沈, 故令脉伏而沈. 上醫遠 [sm/一作來.] 占, 因轉孔穴, 利其溲便, 遂通水道, 甘液下流, 停其陰陽, 喘息則微, 汗出正流, 肝著其根, 心氣因起, 陽行四肢, 肺氣亭亭, 喘息則安, 腎爲安聲, 其味爲鹹, 倚坐母敗, 汚臭如腥, 土得其子, 卽成爲山, 金得其母, 名曰丘矣.

((LV))	ZZ
((OR))	四時之序, 逆順之變異也. 然脾脉獨何主? 脾脉者土也, 孤藏以灌四傍者也. 其善者不可得見, 惡者可見. 惡者何如? 其來如水之流者, 此謂太過, 病在外, 如鳥之喙者, 此謂不及, 病在中. 太過則令人四肢沈重不擧, 不及則令人九竅壅塞不通, 名曰重強

((LV))	ZZ
((OR))	脾脉來而和柔相離, 如鷄踐地, 曰平. 長夏以胃爲本. 脾脉來實而盈數, 如鷄擧足, 曰脾病. 脾脉來堅銳如鷄之喙‧[sm/鷄一作烏.] 如鳥之距‧如屋之漏‧如水之流, 曰脾死.

((LV))	ZZ
((OR))	眞脾脉至, 弱而乍踈乍散, [sm/一作數.] 色黃青不澤, 毛折乃死.

((LV))	ZZ
((OR))	長夏胃微濡弱曰平, 弱多胃少曰脾病, 但代無胃曰死, 濡弱有石曰冬病, 石甚曰今病.

((LV))	ZZ
((OR))	脾臟營, 營舍意, 愁憂不解則傷意, 意傷則悶亂, 四肢不擧, 毛悴色夭, 死于春.

((LV))	ZZ
((OR))	足太陰氣絶, 則脉不營其口脣, 口脣者, 肌肉之本也. 脉弗營則肌肉濡, 肌肉濡則人中滿, 人中滿則唇反, 唇反者肉先死. 甲篤乙死, 木勝土也.

((LV))	ZZ
((OR))	脾死藏浮之入緩, [sm/一作堅.] 按之中如覆杯, 絜絜狀如搖者死. 六月季夏建未也. 坤未之閒, 土之位, 脾王之時, 其脉大, 阿阿而緩曰平, 反得浮大而洪者, 是心之乘脾, 母之歸子, 爲虛邪, 雖病易治, 反得微濇而短者, 是肺之乘脾, 子之乘母, 爲實邪, 雖病自愈, 反得弦而長者, 是肝之乘脾, 木之尅土, 爲賊邪, 大逆, 十死不治, 反得沈濡而滑者, 是腎之乘脾, 水之陵土, 爲微邪, 雖病卽瘥.

((LV))	ZZ
((OR))	右手關上陰絶者, 無脾脉也. 若少氣下利, 腹滿身重, 四肢不欲動, 善歐, 刺足陽明治陽.

((LV))	ZZ
((OR))	右手關上陰實者, 脾實也. 若腸中伏伏如堅狀, 大便難, 刺足太陰治陰.

((LV))	ZZ
((OR))	脾脉長長而弱, 來踈去穊, [sm/一作數.] 再至曰平, 三至曰離經病, 四至脫精, 五至死, 六至命盡, 足太陰脉也.

((LV))	ZZ
((OR))	脾脉急甚爲瘈瘲, 微急爲膈中滿, 食飮入而還出, 後沃{沬=沫@문맥상}. 緩甚爲痿厥, 微緩爲風痿, 四肢不用, 心慧然若無疾. 大甚爲擊仆, 微大爲脾疝, 氣裹大膿血, 在腸胃之外. 小甚爲寒熱, 微小爲消癉. 滑甚爲㿗癃, 微滑爲蟲毒蚘腸鳴熱. 濇甚爲腸㿗, 微濇爲內潰, 多下膿血.

((LV))	ZZ
((OR))	脾脉搏堅而長, 其色黃, 當病少氣, 其耎而散, 色不澤者, 當病足骭腫若水狀.

((LV))	ZZ
((OR))	黃脉之至也, 大而虛, 有積氣, 在腹中有厥氣, 名曰厥疝. 女子同法, 得之疾使四肢汗出當風.

((LV))	ZZ
((OR))	扁鵲曰, 脾有病則色痿黃, 實則舌本強直, 虛則多癖, 善呑注, 利其實, 若陽氣壯則夢飮食之類.

((LV))	ZZ
((OR))	脾在聲爲歌, 在變動爲噫, 在志爲思, 思傷脾. 精氣幷於脾則飢, 音在長夏, 病變於音者取之經, 恐懼而不解則傷精, 精傷則骨痠痿厥, 精時自下則病精, 是故五藏主藏精者也, 不可傷, 傷則守失而陰虛, 虛則無氣, 無氣則死. 病先發於脾, 閉塞不通, 身痛體重, 一日之胃而腹脹, 二日之腎, 少腹腰脊痛, 脛痠, 三日之膀胱, 背膂筋痛, 小便閉, 十日不已, 死. 冬人定, 夏晏食.

((LV))	ZZ
((OR))	病在脾, 日昳慧, 平旦甚, 日中持, 下晡靜. [sm/素問作日出甚. 王冰云, 日中持者, 繆也.] 假令脾病東行, 若食雉兎肉及諸木果實得之, 不者, 當以春時發, 得病以甲乙日也.

((LV))	ZZ
((OR))	凡脾病之狀, 必身重善飢, 足痿不收. [sm/素問作善肌肉痿足不收. 甲乙作苦飢, 肌肉痿, 足不收.] 行善瘈, 脚下痛, 虛則腹滿, 腸鳴飱泄, 食不化, 取其經足太陰陽明少陰血者.

((LV))	ZZ
((OR))	脾脉沈之而濡, 浮之而虛, 苦腹脹煩滿, 胃中有熱, 不嗜食, 食而不化, 大便難, 四肢苦痺, 時不仁, 得之房內, 月使不來, 來而頻倂.

((LV))	ZZ
((OR))	脾病其色黃, 飮食不消, 腹苦脹滿, 體重節痛, 大便不利, 其脉微緩而長, 此爲可治, 宜服平胃丸, 瀉脾丸, 茱萸丸, 附子湯. 春當刺隱白, 冬刺陰陵泉, 皆瀉之. 夏刺大都, 季夏刺公孫, 秋刺商丘, 皆補之. 又當灸章門五十壯, 背第十一椎百壯.

((LV))	ZZ
((OR))	邪在脾胃, 肌肉痛. 陽氣有餘, 陰氣不足, 則熱中善飢, 陽氣不足, 陰氣有餘, 則寒中腸鳴腹痛, 陰陽俱有餘, 若俱不足, 則有寒有熱, 皆調其三里.

((LV))	ZZ
((OR))	有所擊仆, 若醉飽入房, 汗出當風, 則傷脾, 脾傷則中氣陰陽離別, 陽不從陰, 故以三分候死生.

((LV))	ZZ
((OR))	脾中風者, 翕翕發熱, 形如醉人, 腹中煩重, 皮肉瞤瞤而短氣也, 脾中寒.

((LV))	ZZ
((OR))	脾水者, 其人腹大, 四肢苦重, 津液不生, 但苦少氣, 小便難. 脾脹者, 善噦, 四肢急, [sm/一作實.] 體重不能衣. [sm/一作收.]

((LV))	ZZ
((OR))	趺陽脉浮而澀, 浮則胃氣強, 澀則小便數, 浮澀相{摶=搏@문맥상}, 大便則堅, 其脾爲約. 脾約者, 其人大便堅, 小便利, 而反不渴.

((LV))	ZZ
((OR))	脾氣弱, 病利下白, 腸垢, 大便堅不能更衣, 汗出不止, 名曰脾氣弱. 或五液注下青黃赤白黑.

((LV))	ZZ
((OR))	寸口脉弦而滑, 弦則爲痛, 滑則爲實, 痛卽爲急, 實卽爲踊, 痛踊相搏, 卽胸脇搶急.

((LV))	ZZ
((OR))	趺陽脉浮而澀, 浮卽胃氣微, 澀卽脾氣衰, 微衰相{摶=搏@문맥상}, 卽呼吸不得, 此爲脾家失度.

((LV))	ZZ
((OR))	寸口脉雙緊卽爲入, 其氣不出, 無表有裏, 心下痞堅.

((LV))	ZZ
((OR))	趺陽脉微而濇, 微卽無胃氣, 澀則傷脾, 寒在於膈而反下之, 寒積不消, 胃微脾傷, 穀氣不行, 食已自噫, 寒在胸膈, 上虛下實, 穀氣不通, 爲秘塞之病.

((LV))	ZZ
((OR))	寸口脉緩而遲, 緩則爲陽, 其氣長, 遲則爲陰, 榮氣促. [sm/一云不足.] 榮衛俱和, 剛柔相得, 三焦相承, 其氣必強.

((LV))	ZZ
((OR))	趺陽脉滑而緊, 滑卽胃氣實, 緊卽脾氣傷, 得食而不消者, 此脾不治也. 能食而腹不滿, 此爲胃氣有餘, 腹滿而不能食, 心下如飢, 此爲胃氣不行, 心氣虛也, 得食而滿者, 此爲脾家不治. 病人鼻下平者胃病也, 微赤者病發癰, 微黑者有熱, 青者有寒, 白者不治. 脣黑者, 胃先病, 微燥而渴者可治, 不渴者, 不可治. 臍反出者, 此爲脾先落. [sm/一云先終.]

((LV))	ZZ
((OR))	凡人病脉已解, 而反暮微煩者, 人見病者差安, 而強與穀, 脾胃氣尙弱, 不能消穀, 故令微煩, 損穀則愈.

((LV))	ZZ
((OR))	診得脾積脉浮大而長, 飢則減, 飽則見䐜起與穀爭減, 心下累累如桃李起見於外, 腹滿嘔泄腸鳴, 四肢重, 足脛腫, 厥不能臥, 是主肌肉損色黃也.

((LV))	ZZ
((OR))	脾之積名曰痞氣, 在胃管覆大如盤, 久久不愈, 病四肢不收, 黃癉, 食飮不爲肌膚, 以冬壬癸日得之. 肝病傳脾, 脾當傳腎, 腎適以冬王, 王者不受邪, 脾復欲還肝, 肝不肯受, 因留結爲積, 故知痞氣以冬得之.

((LV))	ZZ
((OR))	脾病, 其色黃, 體青失溲, 直視, 脣反張, 爪甲青, 飮食吐逆, 體重節痛, 四肢不擧, 其脉當浮大而緩, 今反弦急, 其色當黃, 而反青者, 此是木之尅土, 爲大逆, 十死不治.

((LV))	ZZ
((OR))	宮音人者, 主脾聲也. 脾聲歌, 其音鼓, 其志愁, 其經足太陰. 厥逆陽明則榮衛不通, 陰陽翻祚, 陽氣內擊, 陰氣外傷, 傷則寒, 寒則虛, 虛則擧體消瘦, 語音沈澀, 如破鼓之聲, 舌強不轉, 而好咽唾, 口噤脣黑, 四肢不擧, 身重如山, 便利無度, 甚者不可治, 依源麻黃湯主之. [sm/方見諸風門]. 又言聲憂懼, 舌本卷縮, 此是木尅土, 陽擊陰, 陰氣伏, 陽氣起, 起則實, 實則熱, 熱則悶亂, 體重不能轉側, 語聲拖, 聲氣深不轉而心急, 此爲邪熱傷脾, 甚則不可治. 若脣雖萎黃, 語音若轉, 可治.

((LV))	ZZ
((OR))	脾病爲瘧者, 令人寒, 腹中痛, 熱則腸中鳴, 鳴已汗出, 恒山丸主之. [sm/方見諸瘧門.] 若其人本來少於瞋怒, 而忽反常, 瞋喜無度, 正言而鼻笑不答於人, 此脾病聲之候也. 不盈旬月, 禍必至矣! 陰陽之疾, 經絡之源, 究尋其病, 取其所理, 然後行治, 萬無遺一也.

((LV))	ZZ
((OR))	黃爲脾, 脾合肉, 黃如䱇腹者吉. 脾主口脣, 脣是脾之餘, 其人土形, 相比於上宮, 黃色, 大頭, 圓面, 美肩背, 大腹好股胻, 小手足, 多肉, 上下相稱, 行安地, 擧足, 心平, 好利人, 不喜權勢, 喜附人. 耐秋冬不耐春夏, 春夏感而生病, 主足太陰敦敦然. 脾應月, 月有虧盈, 脾小大隨人脣大小. 上脣厚, 下脣薄, 無腭齗, 脣缺破, 此人脾不正, 揭聳唇者則脾高, 高則實, 實則熱, 熱則季脇痛滿, 脣垂而大不堅者, 則脾下, 下則虛, 虛則危, 危則寒, 寒則身重不能行步, 脣堅者, 則脾堅, 堅則臟安, 安則不病, 脣上下好者則脾端正, 端正則脾胃和, 利人無病, 脣偏擧者, 則脾偏痛好脹. 凡人分部中陷起者, 必有病生, 胃陽明爲脾之部, 而藏氣通於內, 外部亦隨而應之. 沈濁爲內, 浮淸爲外, 若表病外入, 所部則起, 起則前瀉陽, 後補陰, 若裏病內出, 所部則陷, 陷則前治陰, 後治陽. 陽則實熱, 陰則虛寒, 寒主外, 熱主內. 凡人死生休否, 則藏神前變形于外, 人脾前病, 脣則焦枯無潤. 若脾前死, 脣則乾青白漸縮急, 齒噤不開. 若天中等分墓色應之, 必死不治. 看色厚薄, 決判賖促. 賖則不盈四百日內, 促則旬朔之閒. 脾病少愈而卒死, 何以知之? 曰, 青黑如拇指黶點見顏頰上, 此必卒死. 脾絶十二日死, 何以知之? 口冷足腫, 腹熱臚脹, 泄利不覺其出時. [sm/一曰, 五日死.] 面青目黃者, 五日死. 病人著牀, 心痛氣短, 脾竭內傷, 百日復愈, 欲起徬徨, 因坐於地, 其亡倚牀, 能治此者, 可謂神良. 又面黃目赤不死, 黃如枳實死. 吉凶之色, 在於分部, 霏霏而見黑黃入脣必病, 不出其年. [sm/其穴在鼻上, 當兩眼是其分部位也.] 若年上不應, 三年之內禍必應也. 季夏土, 脾脉色黃, 主足太陰脉也. 其脉本在中封前上四寸之中, 應在背輸與舌本, 中封在內踝前一寸大筋裏宛宛中, 脉本從中封上四寸是也, 其脉根于隱白, 隱白在足大指端內側是也.

((LV))	ZZ
((OR))	其筋起於足大指之端內側, 上結於內踝, 其直者, 上結於膝內輔骨上, 循陰股結於髀, 聚於陰器, 上腹, 結於臍, 循腹裏, 結於脇, 散於胸中, 其內者著於脊.

((LV))	ZZ
((OR))	其脉起於足大指之端, 循指內側白肉際, 過核骨後, 上內踝前廉, 上腨內, 循胻骨後, 交出厥陰之前, 上循膝股內前廉入腹, 屬脾絡胃, 上膈俠咽, 連舌本, 散舌下, 其支者, 復從胃別上膈, 注心中, 合足陽明爲表裏, 陽明之本, 在厲兌, 足趺上大指閒上三寸骨解中也, 同會于手太陰.

((LV))	ZZ
((OR))	其足太陰之別, 名曰公孫, 去本節後一寸. 別走陽明, 其別者入絡腸胃, 主脾生病. 實則胃熱, 熱則腹中切痛, 痛則陽病, 陽脉反大於寸口三倍, 病則舌強筋轉卵縮, 牽陰股, 引髀痛, 腹脹身重, 食飮不下, 煩心, 心下急, 注脾, 脾病虛則胃寒, 寒則腹中鼓脹, 脹則陰病, 陰脉反小於寸口一倍, 病則泄水, 不能臥而煩, 強立股膝內痛. 若筋折紐之, 紐之者, 脉時綴綴動也, 發動甚者, 死不治.

((LV))	ZZ
((OR))	四季之月, 各餘十八日, 此爲四季之餘日, 主脾胃, 黃肉隨病也. [sm/一作內陽病.] 其源從太陰陽明相格, 節氣相移, 三焦寒濕不調, 四時關格而起, 則藏腑傷痾, 隨時受癘, 陽氣外泄, 陰氣內伏, 其病相反, 若腑虛則陰邪所加, 頭重頸直, 皮肉強痺, 若藏實則陽疫所傷, 蘊而結核, 起於喉頸之側, 布毒熱於皮膚分肉之中, 上散入髮際, 下貫顳顬, 隱隱而熱, 不相斷離, 故曰黃肉隨病也.

((LV))	CC
((OR))	胃腑脉論

((LV))	ZZ
((OR))	胃腑者, 主脾也. 口脣者, 是其候也. 脾合氣於胃, 胃者, 水穀之腑也, 號倉庫守‧內嗇吏. 重二斤十四兩, 迂曲屈伸, 長一尺六寸, 大一尺五寸, 徑五寸, 受水穀三斗五升, 其中當留穀二斗, 水一斗五升, 廣胲大頸張胸, 五穀乃容而滿. 上焦泄氣, 出其精微, 慓悍滑疾, 下焦下漑, 泄諸小腸, 此腸胃所受水穀之數也. 平人則不然, 胃滿則腸虛, 腸滿則胃虛, 更滿更虛, 氣得上下, 五藏安定, 血脉和利, 精神乃居. 故神者, 水穀精氣也. 五藏不足調於胃. 故腸胃之中, 當留穀二斗四升, 水一斗一升, 故人一日再至後, [sm/甲乙作圊.] 後二升半. 一日中五升, 七日, 五七三斗五升, 而留水穀盡, 故平人不飮不食, 七日而死者, 水穀精氣津液皆盡, 故七日而死矣.

((LV))	ZZ
((OR))	右手關上陽絶者, 無胃脉也. 若呑酸頭痛, 胃中有冷, 刺足太陰治陰, 在足大指本節後一寸.

((LV))	ZZ
((OR))	右手關上陽實者, 胃實也. 若腸中伏伏[sm/一作愊愊.] 不思食, 得食不能消, 刺足陽明治陽, 在足上動脉. 脉浮而芤, 浮則爲陽, 芤則爲陰, 浮芤相搏, 胃氣生熱, 其陽則絶.

((LV))	ZZ
((OR))	趺陽脉浮大者, 此胃家微. 虛煩, 圚必日再行, 動作頭痛重, 熱氣朝者屬胃.

((LV))	ZZ
((OR))	胃脉搏堅而長, 其色赤, 當病折髀, 其耎而散者, 當病食痺髀痛. 病先發於胃脹滿. 五日之腎, 少腹腰脊痛脛痠, 三日之膀胱, 背膂筋痛小便閉, 五日上之心脾, 心痛閉塞不通, 身痛體重, [sm/靈樞云, 上之心.] 三日不已死. 冬夜半後, 夏日昳. 胃病者, 腹䐜脹, 胃管當心而痛, 上支兩脇, 膈咽不通, 飮食不下, 下取三里.

((LV))	ZZ
((OR))	飮食不下, 膈塞不通, 邪在胃管, 在上管則抑而刺之, 在下管則散而去之.

((LV))	ZZ
((OR))	胃脹者, 腹滿胃管痛, 鼻聞焦臭, 妨於食, 大便難.

((LV))	ZZ
((OR))	胃瘧, 令人旦病也, 善飢而不能食, 食而支滿腹大, 刺足陽明太陰橫脉出血.

((LV))	ZZ
((OR))	胃中有癖食冷物者, 痛不能食, 食熱則能食, 脾前受病移於胃, 脾欬不已, 嘔吐長蟲.

((LV))	ZZ
((OR))	厥氣客於胃, 則夢飮食.

((LV))	ZZ
((OR))	診得胃脉病形何如? {肉=曰@취진판 영인본}, 胃脉實則脹, 虛則洩. 脾應肉㬷, 肉㬷堅大者胃厚, 肉㬷麽者胃薄, 肉㬷小而魔者胃不堅, 肉㬷不稱其身者胃下, 胃下者脘約, 肉㬷不堅者胃緩, 肉㬷無小果累標緊者胃急, 肉㬷多小果累者胃結. 胃結者, 胃上脘約不利.

((LV))	ZZ
((OR))	扁鵲云, 足太陰與陽明爲表裏, 脾胃若病, 實則傷熱, 熱則引水漿, 常渴, 虛則傷寒, 寒則苦飢常痛. 發於風水, 其根在胃, 先從四肢起, 腹滿大, 通身腫. [sm/方在水腫門.]

((LV))	ZZ
((OR))	胃絶不治五日死, 何以知之? 舌腫溺血, 大便赤泄. 足陽明之脉, 起於鼻, 交頞中, 旁約太陽之脉, 下循鼻外, 入上齒中, 還出俠口環脣, 下交承漿, 却循頤後下簾, 出大迎, 循頰車, 上耳前, 過客主人, 循髮際, 至額顱, 其支者, 從大迎前下人迎, 循喉嚨, 入缺盆, 下膈屬胃絡脾. 其直者, 從缺盆下乳內廉, 下俠臍, 入氣街中. 其支者, 起胃下口, 循腹裏, 下至氣街中而合, 以下髀關, 抵伏兎, 下膝入臏中, 下循胻外廉, 下足跗, 入中指內閒. 其支者, 下膝三寸而別, 以下入中指外閒. 其支者, 跗上, 入大指閒, 出其端也. 動則病悽悽振寒, 善伸數欠顏黑, 病至䛩人與火, 聞木音則{愓=惕@문맥상}然而驚, 心動, 欲獨閉戶牖而處, 甚則欲上高而歌, 弃衣而走, 賁嚮腹脹, 是爲骭厥. 是主血所生病者, 狂瘧溫淫汗出, 鼽衂, 口喎唇緊, 頸腫喉痺, 大腹水腫, 膝臏腫痛, 循膺‧乳‧街‧股‧伏兎‧骭外廉‧足跗上皆痛, 中指不用. 氣盛則身以前皆熱, 其有餘於胃, 則消穀善飢, 溺色黃, 氣不足則身以前皆寒慄, 胃中寒則脹滿. 盛者則人迎大三倍於寸口, 虛者則人迎反小於寸口.

((LV))	CC
((OR))	肺臟脉論

((LV))	ZZ
((OR))	肺主魄, 魄藏者, 任物之精也. 爲上將軍, 使在上行, 所以肺爲五臟之華蓋. 竝精出入謂之魄, 魄者肺之藏也. 鼻者肺之官, 肺氣通於鼻, 鼻和則能知香臭矣. 循環紫宮, 上出於頰, 候於鼻下, 廻肺中, 榮華於髮, 外主氣, 內主胸, 與乳相當. 左乳庚, 右乳辛. 肺重三斤三兩, 六葉兩耳, 凡八葉, 有十四童子‧七女子守之, 神名鴻鴻. 主藏魄, 號爲魄藏, 隨節應會, 故云肺藏氣, 氣舍魄, 在氣爲欬, 在液爲涕. 肺氣虛則鼻息利少, 氣實則喘喝胸憑仰息. 肺氣虛則夢見白物, 見人斬血藉藉, 得其時則夢見兵戰, 氣盛則夢恐懼哭泣, 厥氣客於肺, 則夢飛揚, 見金鐵之器及奇物.

((LV))	ZZ
((OR))	凡肺藏象金, 與大腸合爲腑. 其經手太陰與陽明爲表裏. 其脉浮, 相於季夏, 王於秋. 秋時萬物之所終宿, 葉落柯萋萋, 枝條杌然獨在. 其脉爲微浮, 衛氣遲, 榮氣數, 數則在上, 遲則在下, 故名曰毛. 陽當陷而不陷, 陰當昇而不昇, 爲邪所中, [sm/二氣感激, 故爲風寒所中.] 陽中邪則捲, 陰中邪則緊, 捲則惡寒, 緊則爲慄, 寒慄相薄, 故名曰瘧. 弱則發熱, 浮乃來出, 旦中旦發, 暮中暮發. 藏有遠近, 脉有遲疾, 周有度數, 行有漏刻, 遲在上傷毛采, 數在下傷下焦. 中焦有惡則見, 有善則匿, 陽氣下陷, 陰氣則溫, 陽反在下, 陰反在巓, 故名曰長而且留. 秋脉如浮, 秋脉肺也. 西方金也, 萬物之所以收成也. 故其氣來輕虛而浮, 來急去散, 故曰浮. 反此者病, 何如而反, 其氣來, 毛而中央堅, 兩傍虛, 此謂太過, 病在外, 其氣來, 毛而微, 此謂不及, 病在中. 太過則令人氣逆而背痛, 慍慍然, 不及則令人喘, 呼吸少氣而欬, 上氣見血, 下聞病音.

((LV))	ZZ
((OR))	肺脉來, 厭厭聶聶如落楡莢, 曰肺平. 秋以胃氣爲本, 肺脉來, 不上不下, 如循鷄羽, 曰肺病. [sm/巢源無不字.]

((LV))	ZZ
((OR))	肺脉來如物之浮, 如風吹毛, 曰肺死.

((LV))	ZZ
((OR))	眞肺脉至大而虛, 如以毛羽中人, 膚色白赤不澤, 毛折乃死. 秋胃微毛曰平. 毛多胃少曰肺病, 但毛無胃曰死, 毛而有弦曰春病, 弦甚曰今病.

((LV))	ZZ
((OR))	肺藏氣, 氣舍魄, 喜樂無極則傷魄, 魄傷則狂, 狂者意不存人, 皮革焦, 毛悴色夭, 死于夏.

((LV))	ZZ
((OR))	手太陰氣絶, 則皮毛焦, 太陰者, 行氣溫皮毛者也. 氣弗營則皮毛焦, 皮毛焦則津液去, 津液去則皮節傷, 皮節傷者則爪[sm/一作皮.] 枯毛折, 毛折者, 則氣先死, 丙篤丁死, 火勝金也. 肺死藏浮之虛, 按之弱如葱葉, 下無根者死. 秋金肺王, 其脉微澀而短曰平, 反得大而緩者, 是脾之乘肺, 母之歸子, 爲虛邪, 雖病易治, 反得沈濡而滑者, 是腎之乘肺, 子之乘母, 爲實邪, 雖病自愈, 反得浮大而洪者, 是心之乘肺, 火之尅金, 爲賊邪, 大逆, 十死不治, 反得弦細而長者, 是肝之乘肺, 木之陵金, 爲微邪, 雖病卽瘥. 肝乘肺, 必作虛.

((LV))	ZZ
((OR))	右手關前寸口陰絶者, 無肺脉也. 若短氣欬逆, 喉中塞, 噫逆, 刺手陽明治陽.

((LV))	ZZ
((OR))	右手關前寸口陰實者, 肺實也. 若少氣, 胸中滿膨膨, 與肩相引, 刺手太陰治陰.

((LV))	ZZ
((OR))	肺脉來, 泛泛輕如微風吹烏背上毛, 再至曰平, 三至曰離經病, 四至脫精, 五至死, 六至命盡, 手太陰脉也.

((LV))	ZZ
((OR))	肺脉急甚爲癲疾, 微急爲肺寒熱, 怠惰, 欬唾血, 引腰背胸, 若鼻息肉不通. 緩甚爲多汗, 微緩爲痿漏風, [sm/一作偏風.] 頭已下汗出不可止. 大甚爲脛腫, 微大爲肺痺, 引胸背, 起腰內. 小甚爲飱泄, 微小爲消癉. 滑甚爲息賁上氣, 微滑爲上下出血. 濇甚爲嘔血, 微濇爲鼠瘻, 在頸肢腋之閒, 下不勝其上, 其能喜酸.

((LV))	ZZ
((OR))	肺脉搏堅而長, 當病唾血, 其濡而散者, 當病漏[sm/一作灌.]汗, 至今不復發散.

((LV))	ZZ
((OR))	白脉之至也, 喘而浮, 上虛下實, 驚有積氣在胸中, 喘而虛, 名曰肺痺寒熱, 得之醉而使內也.

((LV))	ZZ
((OR))	黃帝問曰, 經脉十二, 而手太陰之脉, 獨動不休何也? [sm/手太陰本在寸口中.] 岐伯對曰, 足陽明胃脉也, 胃者, 五臟六腑之海, [sm/胃脉在足趺上大趾閒上行三寸骨解中是.] 其精氣上淸注於肺, 肺氣從太陰而行之, 其行之也, 以息往來, 故人一呼, 脉再動, 一吸, 脉亦再動, 呼吸不已, 脉動不止.

((LV))	ZZ
((OR))	黃帝問曰, 氣口何以獨爲五藏主? 岐伯曰, 胃者, 水穀之海, 六腑胃居其大, 五味入於口, 藏於胃, 以養五藏氣. 氣口者, 太陰是也, 藏腑之氣味, 皆出於胃, 變見於氣口, 氣口屬腑藏主, 卽呼寸口者也.

((LV))	ZZ
((OR))	扁鵲曰, 肺有病則鼻口張, 實熱則喘逆, 胸憑仰息, 其陽氣壯則夢恐懼等, 虛寒則欬息下利, 少氣, 其陰氣壯則夢涉水等. 肺在聲爲哭, 在變動爲欬, 在志爲憂. 憂傷肺, 精氣幷於肺則悲. 味主秋, 結滿而血者病在胸, 及以飮食不節得病者取之合, 故命曰味主合.

((LV))	ZZ
((OR))	病先發於肺喘欬. 三日之肝, 脇痛支滿, 一日之脾, 閉塞不通, 身痛體重, 五日之胃, 腹脹, 十日不已, 死. 冬日入, 夏日出. 病在肺, 下晡慧, 日中甚, 夜半靜.

((LV))	ZZ
((OR))	假令肺病南行, 若食馬肉及麞肉得之, 不者當以夏時發, 得病以丙丁日也, 宜赤藥.

((LV))	ZZ
((OR))	凡肺病之狀, 必喘欬逆氣, 肩息背痛, 汗出, 尻陰股膝攣, 髀腨胻足皆痛, 虛則少氣不能報息, 耳聾嗌乾, 取其經手太陰, 足太陽之外, 厥陰內, 少陰血者.

((LV))	ZZ
((OR))	肺脉沈之而數, 浮之而喘, 苦洗洗寒熱, 腹滿腸中熱, 小便赤, 肩背痛, 從腰已上汗出, 得之房內汗出當風.

((LV))	ZZ
((OR))	肺病其色白, 身體但寒無熱, 時時欬, 其脉微遲爲可治, 宜服五味子大補肺湯‧瀉肺散. 春當刺少商, 夏刺魚際, 皆瀉之, 季夏刺大淵, 秋刺經渠, 冬刺尺澤, 皆補之. 又當灸膻中百壯, 背第三椎二十五壯.

((LV))	ZZ
((OR))	邪在肺則皮膚痛, 發寒壯上氣, 氣喘汗出, 欬動肩背, 取之膺中外輸背第三椎之傍, 以手痛按之快然, 乃刺之, 取之缺盆中以越之.

((LV))	ZZ
((OR))	形寒寒飮則傷肺, 以其兩寒相感, 中外皆傷, 故氣逆而上行, 肺傷, 其人勞倦則欬唾血, 其脉細緊浮數皆吐血. 此爲躁擾嗔怒得之, 肺傷氣擁所致也.

((LV))	ZZ
((OR))	肺中風者, 口燥而喘, 身運而重, 冒而腫脹.

((LV))	ZZ
((OR))	肺中寒者, 其人吐濁涕.

((LV))	ZZ
((OR))	肺水者, 其人身體腫而小便難, 時時大便鴨溏.

((LV))	ZZ
((OR))	肺脹者, 虛而滿, 喘欬, 目如脫狀, 其脉浮大.

((LV))	ZZ
((OR))	趺陽脉浮緩, 少陽脉微緊, 微爲血虛, 緊爲微寒, 此爲鼠乳. 診得肺積脉浮而毛, 按之辟易, 脇下時時痛逆, 背相引痛, 少氣善忘, 目瞑結癰, 皮膚寒, 秋愈夏劇, 主皮中時痛, 如蝨緣之狀, 甚者如針刺之狀, 時癢, 色白也.

((LV))	ZZ
((OR))	肺之積, 名曰息賁. 在右脇下, 覆大如杯, 久久不愈, 病洒洒寒熱, 氣逆喘欬, 發肺癰, 以春甲乙日得之, 何也? 心病傳肺, 肺當傳肝, 肝適以春王, 王者, 不受邪, 肺復欲還心, 心不肯受, 因留結爲積, 故知息賁以春得之.

((LV))	ZZ
((OR))	肺病身當有熱, 欬嗽短氣, 唾出膿血. 其脉當短濇, 今反浮大, 其色當白, 而反赤者, 此是火之尅金, 爲大逆, 十死不治.

((LV))	ZZ
((OR))	商音人者, 主肺聲也. 肺聲哭, 其音磬, 其志樂, 其經手太陰. 厥逆陽明, 則榮衛不通, 陰陽反祚, 陽氣內擊, 陰氣外傷, 傷則寒, 寒則虛, 虛則厲風所中, 噓吸戰掉, 語聲嘶塞而散, 下氣息短憊, 四肢僻弱, 面色青葩, 遺失便利, 甚則不可治. 依源麻黃續命湯主之. [sm/方見諸風門.]

((LV))	ZZ
((OR))	又言音喘急, 短氣好唾, 此爲火尅金. 陽擊陰, 陰氣沈, 陽氣昇, 昇則實, 實則熱, 熱則狂, 狂則閉眼悸言, 非常所說, 口赤而張, 飮無時度, 此熱傷肺, 肺化爲血, 不治. 若面赤而鼻不欹, 可治也.

((LV))	ZZ
((OR))	肺病爲瘧者, 令人心寒, 寒甚則熱, 熱閒善驚, 如有所見者, 恒山湯主之. [sm/方見諸瘧門.] 若其人本來語聲雄烈, 忽爾不亮, 拖氣用力, 方得出言, 而反於常, 人呼共語, 直視不應, 雖曰未病, 勢當不久, 此則肺病聲之候也. 察觀疾病, 表裏相應, 依源審治, 乃不失也.

((LV))	ZZ
((OR))	白爲肺, 肺合皮, 白如豕膏者吉. 肺主鼻, 鼻是肺之餘. 其人金形, 相比於上商. 白色, 小頭, 方面, 小肩背, 小腹, 小手足, 發動身輕, 精廉急心, 靜悍, 性喜爲吏. 耐秋冬不耐春夏, 春夏感而生病, 主手太陰廉廉然. 肩膺厚薄正竦則肺應之. 正白色小理者, 則肺小, 小則少飮, 不病喘喝, 粗理者, 則肺大, 大則虛, 虛則寒喘鳴, 多飮善病胸喉痺, 逆氣, 巨肩反膺陷喉者, 則肺高, 高則實, 實則熱, 上氣, 肩息欬逆, 合腋張脇者, 則肺下, 下則逼賁迫肝. 善脇下痛, 鼻塞或壅而涕生息肉, 好肩背厚者, 則肺堅, 堅則不病欬上氣, 肩背薄者, 則肺脆, 脆則易傷於熱, 喘息鼻衂, 肩膺好者, 則肺端正, 端正則和利難傷, 膺偏欹者, 則肺偏傾, 偏傾則病胸偏痛, 鼻亦偏疾. 凡人分部陷起者, 必有病生, 大腸陽明爲肺之部, 而藏氣通于內, 外部亦隨而應之. 沈濁爲內, 浮淸爲外. 若外病內入, 則所部起, 內病裏出則所部陷. 外入前治陽後治陰, 內出前治陰後治陽. 實瀉虛補. 陽主外, 陰主內. 凡人死生休否, 則藏神前變形于外. 人肺前病, 鼻則爲之孔開焦枯, 若肺前死, 鼻則爲之梁折‧孔閉‧青黑色. 若天中等分墓色應之, 必死不治. 看色深淺, 斟酌賖促, 遠不出一年, 促不延時月, 肺疾少愈而卒死, 何以知之? 曰, 赤黑如拇指黶點, 見顏頰上, 此必卒死. 肺絶三日死, 何以知之? 口張但氣出而不還, 面白目青, 是謂亂經. 飮酒當風, 風入肺經, 膽氣妄泄, 目則爲青, 雖有天救, 不可復生, 面黃目白如枯骨死. 吉凶之色, 在於分部順, 順而見赤白入鼻, 必病不出其年. 若年不應, 三年之中, 禍必應也.

((LV))	ZZ
((OR))	秋金肺, 脉色白, 主手太陰脉也. 秋取經輸. 秋者, 金始治, 肺將收殺, 金將勝火, 陽氣在合, 陰氣初勝, 濕氣及體, 陰氣未盛, 未能深入, 故取輸以瀉陰邪, 取合以虛陽邪. 陽氣始衰, 故取於合. 其脉本在寸口之中, 掌後兩筋閒二寸中, 應在腋下動脉, 其脉根于太倉, {大=太@문맥상}倉在臍上三寸, 一夫是也.

((LV))	ZZ
((OR))	其筋起於手大指之上, 循指上行, 結於魚後, 行寸口外側, 上循臂, 結肘中, 上臑內廉, 入腋下, 上出缺盆, 結肩髃前, 上結缺盆, 下結胸裏, 散貫賁下抵季脇.

((LV))	ZZ
((OR))	其脉起於中焦, 下絡大腸, 還循胃口, 上膈屬肺, 從肺系, 橫出腋下, 下循臑內, 行少陰心主之前, 下肘中, 後循臂內, 上骨下廉, 入寸口, 上魚, 循魚際, 出大指之端, 其支者, 從腕後直次指內廉, 出其端. 合手陽明爲表裏. 陽明之本在肘骨中, 同會于手太陰.

((LV))	ZZ
((OR))	太陰之別, 名列缺, 起於腋下分閒, 竝太陰之經, 直入掌中, 散入於魚際, 別走手陽明. 主肺生病, 病實則大腸熱, 熱則手兌掌起, 起則陽病, 陽脉反逆大於寸口三倍, 病則欬, 上氣喘渴, 煩心胸滿, 臑臂內前廉痛, 掌中熱. 氣盛有餘, 則肩背痛風, 汗出中風, 虛則大腸寒, 寒則欠欬, 小便遺數, 數則陰病, 陰脉反小於寸口一倍, 病則肩背寒痛, 少氣不足以息, 季脇空痛, 尿色變, 卒遺失無度.

((LV))	ZZ
((OR))	秋三月者, 主肺大腸, 白氣狸病也. 其源從太陽擊手太陰, 太陰受淫邪之氣, 則經絡壅滯, 毛皮緊腎, 發泄邪生則藏腑傷溫, 隨秋受癘, 其病相反. 若腑虛, 則爲陰邪所傷, 乍寒乍熱, 損肺傷氣, 暴嗽嘔逆, 若藏實, 則爲陽毒所損, 體熱生斑, 氣喘引飮, 故曰白氣狸病也.

((LV))	CC
((OR))	大腸腑脉論

((LV))	ZZ
((OR))	大腸腑者, 主肺也. 鼻柱中央是其候也. 肺合氣於大腸, 大腸者爲行道傳寫之腑也. 號監倉掾, 重二斤十二兩, 長一丈二尺, 廣六寸, 當臍右回疊積還反十二曲, 貯水穀一斗二升, 主十二時, 定血脉和利精神, [sm/千金‧明堂‧外臺同. 難經云, 長二丈一尺, 大四寸, 徑一寸之少半, 十六曲, 盛穀一斗, 水七升半.] 鼻遂以長, 以候大腸.

((LV))	ZZ
((OR))	右手關前寸口陽絶者, 無大腸脉也. 若少氣, 心下有水氣, 立秋節卽欬. 刺手太陰治陰, 在魚際閒.

((LV))	ZZ
((OR))	右手關前寸口陽實者, 大腸實也. 若腸中切痛, 如針刀所刺, 無休息時. 刺手陽明治陽, 在手腕中瀉之.

((LV))	ZZ
((OR))	大腸病者, 腸中切痛, 而鳴濯濯, 冬日重感于寒則泄, 當臍而痛, 不能久立, 與胃同候, 取巨虛上廉.

((LV))	ZZ
((OR))	腸中雷鳴, 氣上衝胸, 喘不能久立, 邪在大腸. 刺肓之原, 巨虛上廉‧三里.

((LV))	ZZ
((OR))	大腸脹者, 腸鳴而痛, 寒則泄, 食不化.

((LV))	ZZ
((OR))	大腸有寒鶩溏, 有熱便腸垢.

((LV))	ZZ
((OR))	大腸有宿食, 寒慄發熱, 有時如瘧狀.

((LV))	ZZ
((OR))	肺前受病, 移於大腸, 肺欬不已, 欬則遺失便利. 厥氣客於大腸, 則夢田野.

((LV))	ZZ
((OR))	肺應皮, 皮厚者大腸厚, 皮薄者大腸薄. 皮緩腹裹大者大腸緩而長, 皮急者大腸急而短. 皮滑者大腸直, 皮肉不相離者大腸結. 扁鵲云, 手太陰與陽明爲表裏, 大腸若病實則傷熱, 熱則脹滿不通, 口爲生瘡. 食下入腸, 腸實而胃虛, 食下胃, 胃實而腸虛. 所以實而不滿, 乍實乍虛, 乍來乍去. 虛則傷寒, 寒則腸中雷鳴, 泄青白之利, 而發於氣, 水根在大腸. [sm/方見水腫門.]

((LV))	ZZ
((OR))	大腸絶不治, 何以知之? 泄利無度, 利絶則死. 手陽明之脉, 起於大指次指之端, 外側循指上廉, 出合谷兩骨之閒, 上入兩筋之中循臂上廉, 上入肘外廉, 循臑外前廉, 上肩, 出髃骨之前廉, 上出柱骨之會上, 下入缺盆絡肺, 下膈屬大腸. 其肢者, 從缺盆直而上頸貫頰, 入下齒縫中, 還出俠口交人中, 左之右, 右之左, 上俠鼻孔. 是動則病齒痛䪼腫. 是主津所生病者, 目黃口乾, 鼽衂, 喉痺, 肩前臑痛, 大指次指痛不用. 氣盛有餘則當脉所過者熱腫, 虛則寒慄不復. 盛者, 則人迎大三倍於寸口, 虛者, 則人迎反小於寸口也.

((LV))	CC
((OR))	腎藏脉論

((LV))	ZZ
((OR))	腎主精. 腎者, 生來精靈之本也. 爲後宮內官, 則爲女主. 所以天之在我者德也, 地之在我者氣也, 德流氣薄而生者也. 故生來謂之精, 精者, 腎之藏, 耳者腎之官也. 腎氣通於耳, 耳和則能聞五音矣. 腎在竅爲耳, 然則腎氣上通於耳, 下通於陰也. 左腎壬, 右腎癸, 循環玄宮, 上出耳門, 候聞四遠, 下廻玉海, 俠脊左右, 與臍相當, 經於上焦, 榮於中焦, 衛於下焦, 外主骨, 內主膀胱. 腎重一斤一兩, 有兩枚, 神名㵱㵱. 主藏精, 號爲精藏, 隨節應會, 故云腎藏精. 精舍志, 在氣爲欠, 在液爲唾, 腎氣虛則厥逆, 實則脹滿, 四肢正黑. 虛則使人夢見舟船溺人, 得其時夢伏水中若有畏怖, 腎氣盛, 則夢腰脊兩解不相屬, 厥氣客於腎則夢臨淵沒居水中.

((LV))	ZZ
((OR))	凡腎藏象水, 與膀胱合爲腑. 其經足少陰, 與太陽爲表裏. 其脉沈, 相於秋, 王於冬. 冬時萬物之所藏, 百蟲伏蟄, 陽氣下陷, 陰氣上昇, 陽氣中出, 陰氣冽而爲霜, 遂不上昇, 化爲霜雪, 猛獸伏蟄, 蜾蟲匿藏, 其脉爲沈. 沈爲陰, 在裏, 不可發汗, 發之者如蜾蟲出, 見其霜雪. 陰氣在表, 陽氣在藏, 愼不可下, 下之者傷脾. 脾土弱, 卽水氣妄行, 如魚出水, 蛾入湯. 重客在裏, 愼不可熏, 熏之逆客, 其息則喘, 無持客熱, 令口爛瘡, 陰脉且解, 血散不通, 正陽遂厥, 陰不往從, 客熱狂入, 內爲結胸, 脾氣遂弱, 淸溲痢通.

((LV))	ZZ
((OR))	冬脉如營. 冬脉者, 腎也, 北方水也, 萬物之所以合藏也, 故其氣來沈以搏, 故曰營. 反此者病, 何如而反? 其氣來如彈石者, 此謂太過, 病在外, 其去如數者, 此謂不及, 病在中. 太過則令人解㑊, 脊脉痛而少氣不欲言, 不及則令人心懸如病飢, 䏚中淸, 脊中痛, 小腹滿, 小便變赤黃.

((LV))	ZZ
((OR))	腎脉來, 喘喘累累如句, 按之而堅曰平. 冬以胃氣爲本. 腎脉來如引葛, 按之益堅曰腎病, 腎脉來, 發如奪索, 辟辟如彈石, 曰腎死.

((LV))	ZZ
((OR))	眞腎脉至搏而絶, 如以指彈石辟辟然. 色黃黑不澤, 毛折乃死.

((LV))	ZZ
((OR))	冬胃微石曰平, 石多胃少曰腎病, 但石無胃曰死, 石而有句曰夏病, 句甚曰金病. 凡人以水谷爲本, 故人絶水谷則死. 脉無胃氣亦死. 所謂無胃氣者, 但得眞藏脉, 不得胃氣也. 所謂脉不得胃氣者, 肝不弦, 腎不石也.

((LV))	ZZ
((OR))	腎藏精, 精舍志, 盛怒不止則傷志. 志傷則善忘前言, 腰脊痛不可以俛仰屈伸, 毛悴色夭, 死於季夏.

((LV))	ZZ
((OR))	足少陰氣絶則骨枯, 少陰者, 冬脉也. 伏行而濡滑骨髓者也. 故骨不濡, 則肉不能著骨也. 骨肉不相親, 卽肉濡而却, 肉濡而却, 故齒長而垢, 髮無澤. 髮無澤者骨先死. 戊篤己死, 土勝水也.

((LV))	ZZ
((OR))	腎死藏, 浮之堅, 按之亂如轉丸, 益下入尺中者死.

((LV))	ZZ
((OR))	冬腎水王, 其脉沈濡而滑曰平. 反得微澀而短者, 是肺之乘腎, 母之歸子, 爲虛邪, 雖病易治, 反得弦細而長者, 是肝之乘腎, 子之乘母, 爲實邪, 雖病自愈, 反得大而緩者, 是脾之乘腎, 土之尅水, 爲賊邪, 大逆, 十死不治, 反得浮大而洪者, 是心之乘腎, 火之陵水, 爲微邪, 雖病卽瘥.

((LV))	ZZ
((OR))	左手關後尺中陰絶者, 無腎脉也. 若足下熱, 兩髀裏急, 精氣竭少, 勞倦所致, 刺足太陽治陽.

((LV))	ZZ
((OR))	左手關後尺中陰實者, 腎實也. 若恍惚健忘, 目視𥆨𥆨, 耳聾悵悵善鳴, 刺足少陰治陰.

((LV))	ZZ
((OR))	右手關後尺中陰絶者, 無腎脉也. 若足逆冷, 上搶胸痛, 夢入水見鬼, 善魘寐, 黑色物來掩人上, 刺足太陽治陽.

((LV))	ZZ
((OR))	右手關後尺中陰實者, 腎實也. 若骨疼腰脊痛, 內寒熱, 刺足少陰治陰.

((LV))	ZZ
((OR))	腎脉沈細而緊, 再至曰平, 三至曰離經病, 四至脫精, 五至死, 六至命盡, 足少陰脉也.

((LV))	ZZ
((OR))	腎脉急甚爲骨痿癲疾, 微急爲奔豚沈厥, 足不收, 不得前後. 緩甚爲折脊, 微緩爲洞下, 洞下者, 食不化, 入咽還出. 大甚爲陰痿, 微大爲石水, 起臍下以至小腹腫垂垂然, 上至胃管, 死不治. 小甚爲洞泄, 微小爲消癉. 滑甚爲癃㿗, 微滑爲骨痿, 坐不能起, 目無所見, 視見黑花. 濇甚爲大癰, 微濇爲不月‧水‧沈痔.

((LV))	ZZ
((OR))	腎脉搏堅而長, 其色黃而赤, 當病折腰. 其耎而散者, 當病少血. 黑脉之至也, 上堅而大, 有積氣在小腹與陰, 名曰腎痺. 得之沐浴, 淸水而臥.

((LV))	ZZ
((OR))	扁鵲曰, 腎有病則耳聾. 腎在竅爲耳, 然則腎氣上通於耳, 五藏不和則九竅不通. 陰陽俱盛, 不得相營, 故曰關格. 關格者, 不得盡期而死也.

((LV))	ZZ
((OR))	腎在聲爲呻, 在變動爲慄, 在志爲恐. 恐傷腎, 精氣幷於腎則恐.

((LV))	ZZ
((OR))	藏主冬病, 在藏者取之井.

((LV))	ZZ
((OR))	病先發於腎, 小腹腰脊痛脛酸. 一日之膀胱, 背膂筋痛, 小便閉, 二日上之心, 心痛, 三日之小腸, 脹, 四日不已死. 冬大晨, 夏晏晡.

((LV))	ZZ
((OR))	病在腎, 夜半慧, 日乘四季甚, 下晡靜.

((LV))	ZZ
((OR))	假令腎病中央, 若食牛肉及諸土中物得之. 不者, 當以長夏時發, 得病以戊己日也.

((LV))	ZZ
((OR))	凡腎病之狀, 必腹大, 脛腫痛, 喘欬, 身重, 寢汗出, 憎風虛, 卽胸中痛, 大腹小腹痛, 淸厥, 意不樂. 取其經足少陰太陽血者. 腎脉沈之而大堅, 浮之而大緊, 苦手足骨腫, 厥而陰不興, 腰脊痛, 小腹腫, 心下有水氣, 時脹閉時泄. 得之浴水中, 身未乾而合房內, 及勞倦發之.

((LV))	ZZ
((OR))	腎病其色黑, 其氣虛弱, 吸吸少氣, 兩耳苦聾, 腰痛時時失精, 飮食減少, 膝以下淸, 其脉沈滑而遲, 此爲可治. 宜服內補散‧建中湯‧腎氣丸‧地黃煎. 春當刺涌泉, 秋刺伏留, 冬刺陰谷, 皆補之, 夏刺然谷, 季夏刺太谿, 皆瀉之. 又當灸京門五十壯, 背第十四椎百壯.

((LV))	ZZ
((OR))	邪在腎, 則骨痛陰痺. 陰痺者, 按之而不得, 腹脹腰痛, 大便難, 肩背頸項強痛, 時眩. 取之涌泉‧崐崙, 視有血者, 盡取之. 有所用力擧重, 若入房過度, 汗出如浴水, 則傷腎.

((LV))	ZZ
((OR))	腎中風[sm/闕]. 腎中寒[sm/闕].

((LV))	ZZ
((OR))	腎水者, 其人腹大臍腫, 腰痛不得溺, 陰下濕如牛鼻頭汗, 其足逆寒, 大便反堅. [sm/一云面反瘦.]

((LV))	ZZ
((OR))	腎脹者, 腹滿引背, 央央然腰髀[sm/一作痺]. 痛.

((LV))	ZZ
((OR))	腎著之病, 其人身體重, 腰中冷如冰狀, [sm/一作如水洗狀, 一作如坐水中, 形如水狀.] 反不渴, 小便自利, 食飮如故, 是其證也. 病屬下焦, 從身勞汗出, 衣裏冷濕, 故久久得之.

((LV))	ZZ
((OR))	腎著之爲病, 從腰以下冷, 腰重如帶五千錢. 診得腎積, 脉沈而急. 苦脊與腰相引痛, 飢則見, 飽則減, 少腹裏急, 口乾咽腫傷爛, 目𥆨𥆨, 骨中寒, 主髓厥善忘, 色黑. 腎之積, 名曰奔豚, 發於小腹, 上至心下, 如豚奔走之狀, 上下無時, 久久不愈, 病喘逆, 骨痿少氣, 以夏丙丁日得之, 何也? 脾病傳腎, 腎當傳心, 心適以夏王, 王者不受邪, 腎復欲還脾, 脾不肯受, 因留結爲積. 故知奔豚以夏得之. 腎病, 手足逆冷, 面赤目黃, 小便不禁, 骨節煩疼, 小腹結痛, 氣衝於心. 其脉當沈細而滑, 今反浮大, 其色當黑, 而反黃, 此是土之尅水, 爲大逆, 十死不治.

((LV))	ZZ
((OR))	羽音人者, 主腎聲也. 腎聲呻, 其音瑟, 其志恐, 其經足少陰. 厥逆太陽, 則榮衛不通, 陰陽飜祚, 陽氣內伏, 陰氣外昇, 昇則寒, 寒則虛, 虛則厲風所傷, 語音謇吃不轉, 偏枯, 脚偏跛蹇, 若在左則左腎傷, 在右則右腎傷, 其偏枯風, 體從鼻而分半邊至脚, 緩弱不遂, 口亦欹, 語聲混濁, 便利仰人, 耳偏聾塞, 腰背相引, 甚則不可治, 腎瀝湯主之. [sm/方見諸風門.] 又呻而好恚, 恚而善忘, 恍惚有所思, 此爲土尅水. 陽擊陰, 陰氣伏而陽氣起, 起則熱, 熱則實, 實則怒, 怒則忘, 耳聽無聞, 四肢滿急, 小便赤黃, 語音口動而不出, 笑而看人. 此爲邪熱傷腎, 甚則不可治, 若面黑黃, 耳不應, 亦可治.

((LV))	ZZ
((OR))	腎病爲瘧者, 令人悽悽然腰脊痛, 宛轉大便難, 目眴眴然, 身掉不定, 手足寒, 恒山湯主之. [sm/方見諸瘧門.] 若其人本來不吃, 忽然謇吃而好嗔恚, 反於常性, 此腎已傷, 雖未發覺, 已是其候, 見人未言而前開口笑, 還閉口不聲, 擧手柵腹, [sm/一作把眼.] 此腎病聲之候也. 虛實表裏, 浮沈淸濁, 宜以察之. 逐以治之. 黑爲腎, 腎合骨, 黑如烏羽者吉, 腎主耳, 耳是腎之餘, 其人水形, 相比於上羽, 黑色, 大頭曲面, 廣頤小肩, 大腹, 小手足, 發行搖身, 下尻長背延延也. 不敬畏, 善欺紿, 人, 戮死, 耐秋冬, 不耐春夏, 春夏感而生病, 主足少陰, 汙汙然, 耳大小‧高下‧厚薄‧偏圓, 則腎應之. 正黑色小理者, 則腎小, 小卽安難傷, 粗理者, 則腎大, 大則虛, 虛則腎寒, 耳聾或鳴, 汗出, 腰痛不得俛仰, 易傷以邪, 耳高者, 則腎高, 高則實, 實則腎熱, 背急綴痛, 耳膿血出, 或生肉塞耳, 耳後陷者, 則腎下, 下則腰尻痛, 不可以俛仰, 爲狐疝, 耳堅者, 則腎堅, 堅則腎不受病, 不病腰痛, 耳薄者則腎脆, 脆則傷熱, 熱則耳吼閙, 善病消癉, 耳好前居牙車者, 則腎端正, 端正則和利難傷, 耳偏高者則腎偏欹, 偏欹則善腰尻偏痛. 凡人分部骨陷者, 必死不免, 俠膀胱幷太陽, 爲腎之部, 骨當其處陷也. 而藏氣通於內外, 部亦隨而應之, 沈濁爲內, 浮淸爲外, 若色從外走內者, 病從外生, 部處起, 若色從內出外者, 病從內生, 部處陷. 內病前治陰, 後治陽, 外病前治陽, 後治陰, 陽主外, 陰主內. 凡人生死休否, 則藏神前變形于外, 人腎前病, 耳則爲之焦枯, 若腎前死, 耳則爲之𪒠黑焦癖, 若天中等分墓色應之, 必死不治. 看應增損斟酌賖促, 賖不出四百日內, 促則旬月之閒, 腎病少愈而卒死, 何以知之? 曰, 黃黑色黶點如拇指應耳. 此必卒死, 腎絶四日死, 何以知之? 齒爲暴黑, 面爲正黑, 目中黃, 腰中欲折, 白汗出如流, 面黑目青, [sm/一作白.] 腎氣內傷, 病因留積, 八日當亡, 是死變也. 面黃目黑不死, 黑如炲死, 吉凶之色, 天中等分, 左右發色不正, 此是陰陽官位, 相法若不遭官事, 而應死也. 其人面目帶黃黑, 連耳左右, 年四十以上百日死, 若偏在一邊, 最凶必死, 兩邊有, 年上無, 三年之內, 禍必至矣.

((LV))	ZZ
((OR))	冬水腎脉色黑, 主足少陰脉也. 少陰何以主腎? 曰, 腎者主陰, 陰水也, 皆主於腎, 此脉名曰太衝. 凡五十七穴, 冬取其井滎, 冬者水始治, 腎方閉, 陽氣衰少, 陰氣堅盛, 太陽氣伏沈, 陽脉乃去, 故取井以下陰氣, 逆取滎以通[sm/素問作實.] 陽氣, 其脉本在內踝下二寸, 應舌下兩脉, 其脉根于涌泉. [sm/涌泉在脚心下大拇指筋是.]

((LV))	ZZ
((OR))	其筋起於小指之下, 入足心, 竝太陰之筋而邪走內踝之下, 結於踵, 與太陽之筋合而上結於內輔下, 竝太陰之筋而上循陰股, 結於陰器, 循脊內俠膂, 上至項, 結於枕骨, 與太陽之筋合.

((LV))	ZZ
((OR))	其脉起於小指之下, 斜趣足心, 出然骨之下, 循內踝之後, 別入跟中, 以上腨內, 出膕中內廉, 上股內後廉, 貫脊屬腎, 絡膀胱. 其直者, 從腎上貫肝鬲, 入肺中, 循喉嚨, 俠舌本. 其支者, 從肺出絡心, 注胸中. 合足太陽爲表裏. 太陽本在跟以上五寸中, 同會于手太陰.

((LV))	ZZ
((OR))	其足少陰之別, 名曰太鍾. 當踝後繞跟別走太陽. 其別者, 竝經上走於心包, 下貫腰脊. 主腎生病, 病實則膀胱熱, 熱則閉癃, 癃則陽病. 陽脉反逆大於寸口再倍, 其病則口熱舌乾, 咽腫上氣, 嗌乾及痛, 煩心心痛, 黃癉腸澼, 脊股內後廉痛, 痿厥嗜臥, 足下熱而痛. 灸則強食而生災, 緩帶被髮, 大杖重履而步. 虛則膀胱寒, 寒則腰痛, 痛則陰脉反小於寸口. 其病則飢而不欲食, 面黑如炭色, 欬唾則有血, 喉鳴而喘, 坐而欲起, 目𥆨𥆨無所見, 心懸若病飢狀, 氣不足則善恐, 心惕惕若人將捕之, 是爲骨厥.

((LV))	ZZ
((OR))	冬三月者, 主腎膀胱, 黑骨溫病也. 其源從太陽少陰相搏, 蘊積三焦, 上下壅塞, 陰毒內行, 臟腑受客邪之氣, 則病生矣. 其病相反, 若腑虛則爲陰毒所傷, 裏熱外寒, 意欲守火而引飮, 或腰中痛欲折, 若臟實則爲陽溫所損, 胸脇切痛, 類如刀刺, 不得動轉, 熱彭彭, 若服冷藥過差而便洞瀉. 故曰黑骨溫病也.

((LV))	CC
((OR))	膀胱腑脉論

((LV))	ZZ
((OR))	膀胱者, 主腎也, 耳中是其候也. 腎合氣於膀胱, 膀胱者, 津液之腑也, 號水曹掾名玉海. 重九兩二銖, 左回疊積上下縱廣九寸, 受津液九升九合, 兩邊等, 應二十四氣, 鼻空在外, 膀胱漏泄.

((LV))	ZZ
((OR))	黃帝曰, 夫五臟各一名一形, 腎乃獨兩何也? 岐伯曰, 膀胱爲腑有二處, 腎亦二形, 應腑有二處. 臟名一, 腑名二, 故五臟六腑也. 一說腎有左右, 而膀胱無二, 今用當以左腎合膀胱, 右腎合三焦.

((LV))	ZZ
((OR))	左手關後尺中陽絶者, 無膀胱脉也. 病苦逆冷, 婦人月使不調, 王月則閉, 男子失精, 尿有餘瀝, 刺足少陰經, 治陰, 在足內踝下動脉是也.

((LV))	ZZ
((OR))	右手關後尺中陽絶者, 無子戶脉也. 病苦足逆寒, 絶產, 帶下無子, 陰中寒, 刺足少陰經治陰.

((LV))	ZZ
((OR))	左手關後尺中陽實者, 膀胱實也. 病苦逆冷, 脇下邪氣相引痛, 刺足太陽經治陽, 在足小趾外側本節後陷中.

((LV))	ZZ
((OR))	右手關後尺中陽實者, 膀胱實也. 病苦小腹滿, 引腰痛, 刺足太陽經治陽.

((LV))	ZZ
((OR))	病先發於膀胱者, 背膂筋痛, 小便閉, 五日之腎, 小腹腰脊痛, 脛痠, 一日之小腸, 脹, 一日之脾, 閉塞不通, 身痛體重, 二日不已, 死. 冬鷄鳴, 夏下晡. [sm/一云日夕.]

((LV))	ZZ
((OR))	膀胱病者, 小腹偏腫而痛, 以手按之, 則欲小便而不得, 肩上熱. 若脉陷, 及足小趾外側及脛踝後皆熱. 若脉陷, 取委中.

((LV))	ZZ
((OR))	膀胱脹者, 小腹滿而氣癃.

((LV))	ZZ
((OR))	腎前受病, 傳於膀胱, 腎欬不已, 欬則遺溺.

((LV))	ZZ
((OR))	厥氣客於膀胱, 則夢遊行.

((LV))	ZZ
((OR))	腎應骨, 密理厚皮者, 三焦膀胱厚, 粗理薄皮者, 三焦膀胱薄, 腠理踈者, 三焦膀胱緩, 急皮而無毫毛者, 三焦膀胱急, 毫毛美而粗者, 三焦膀胱直, 稀毫毛者, 三焦膀胱結也.

((LV))	ZZ
((OR))	扁鵲云, 六腑有病徹面形, 腎膀胱與足少陰太陽爲表裏. 膀胱總通於五臟, 所以五臟有疾, 卽應膀胱, 膀胱有疾, 卽應胞囊. 傷熱則小便不通, 膀胱急, 尿苦黃赤, 傷寒則小便數淸白, 或發石水, 根在膀胱, 四肢小, 其腹獨大也. [sm/方見水腫門.] 骨絶不治, 齒黃落十日死.

((LV))	ZZ
((OR))	足太陽之脉, 起於目內眥, 上額交巓上. 其支者, 從巓至耳上角. 其直者, 從巓入絡腦, 還出別下項, 循肩膊內, 俠脊抵腰中, 入循膂, 絡腎, 屬膀胱. 其支者, 從腰中下會於後陰, 下貫臀, 入膕中. 其支者, 從膊內左右, 別下貫胂, [sm/一作髖.] 過髀樞, 循髀外後廉下合膕中, 以下貫腨內, 出外踝之後, 循京骨, 至小指外側, 是也動則病衝頭痛, 目似脫, 項似拔, 脊痛腰似折, 髀不可以曲, [sm/一作回.] 膕如結, 腨如列, 是爲踝厥. 是主筋所生病者, 痔瘧狂癲疾, 頭腦項痛, 目黃淚出鼽衂, 項背腰尻膕腨脚皆痛, 小指不用. 盛者, 則人迎大再倍於寸口, 虛者, 則人迎反小於寸口也.

((LV))	CC
((OR))	三焦脉論[sm/幷方見三焦門]

((LV))	CC
((OR))	診五臟六腑氣絶證候

((LV))	ZZ
((OR))	病人肝絶八日死, 何以知之? 面青但欲伏眠, 目視而不見人, 汗[sm/一作泣.] 出如水不止. [sm/一曰二日死]

((LV))	ZZ
((OR))	病人膽絶七日死, 何以知之? 眉爲之傾.

((LV))	ZZ
((OR))	病人筋絶九日死, 何以知之? 手足爪甲青, 呼罵不休. [sm/一曰八日死.]

((LV))	ZZ
((OR))	病人心絶一日死, 何以知之? 肩息回視立死. [sm/一曰目亭亭二日死.]

((LV))	ZZ
((OR))	病人腸[sm/一云小腸.] 絶六日死, 何以知之? 髮直如乾麻, 不得屈伸, 白汗不止.

((LV))	ZZ
((OR))	病人脾絶十二日死, 何以知之? 口冷足腫, 腹熱臚脹, 泄利不覺, 出無時度. [sm/一曰五日死.]

((LV))	ZZ
((OR))	病人胃絶五日死, 何以知之? 脊痛腰中重, 不可反覆. [sm/一曰腓腸平九日死.]

((LV))	ZZ
((OR))	病人肉絶六日死, 何以知之? 耳乾, 舌皆腫, 溺血, 大便赤泄. [sm/一曰足腫九日死.]

((LV))	ZZ
((OR))	病人肺絶三日死, 何以知之? 口張但氣出而不還. [sm/一曰鼻口虛張短氣.]

((LV))	ZZ
((OR))	病人大腸絶不治, 何以知之? 泄利無度, 利絶則死.

((LV))	ZZ
((OR))	病人腎絶四日死, 何以知之? 齒爲暴枯, 面爲正黑, 目中黃色, 腰中欲折, 白汗出如流水. 一曰人中平七日死.

((LV))	ZZ
((OR))	病人骨絶齒黃落, 十日死.

((LV))	ZZ
((OR))	諸浮脉無根者皆死, 已上五臟六腑爲根也.

((LV))	BB
((OR))	五臟六腑圖

((LV))	CC
((OR))	肺藏圖

((LV))	ZZ
((OR))	治肺用呬, 呬爲寫, 吸爲補. 肺, 金宮也. 爲五藏之華蓋. 本一居上對胸有六葉, 色如縞映紅, [sm/凡丈夫八十肺氣衰, 魄離散也.] 重三斤三兩. 西方白色入通於肺, 關竅於鼻, [sm/亦云左乳爲庚, 右乳爲辛.] 在形爲皮毛, 肺脉出于少商. 肺者藏之長, 氣之本也. 是以諸氣屬之, [sm/久臥傷氣.] 天氣圓於肺, 蓋呼吸之津傳送之宮治. 又魄門亦爲玉堂宮, 肺者相傳之宮也, 治節出焉. 於液爲涕. [sm/涕者肺之液, 腎邪入肺, 則多涕也.] 肺生於右, 肺爲之嗽, 六府大腸之府, [sm/大腸與肺合爲傳寫行道立府也.] 五官鼻爲肺之. [sm/肺氣通則鼻, 肺病則鼻不知香臭也.] 肺合於皮, 其榮毛也. [sm/肺之合, 皮聚而毛落者, 肺氣先死也.] 爲西方, [sm/兌金也, 受於寅, 生於巳, 王於酉, 病於亥, 死於子, 墓於丑.] 爲秋. [sm/肺王腎相, 肝死, 心囚, 脾休.] 日爲庚辛, [sm/西方干位.] 辰爲申酉. [sm/西方支位.] 爲金, [sm/扶土抑水尅木, 辰相‧秋王‧冬休‧春囚‧火秀夏死.] 聲商, [sm/金音也, 其聲散, 能動以明, 溫和, 以虛肺也.] 色白, [sm/金, 肺色, 如豕膏生色也, 枯骨死者也.] 味辛. [sm/其性散, 食之先走氣, 氣疾勿多食則皮【月+匊】.] 其臭腥, [sm/心邪人肺則惡腥也.] 其性義, [sm/肺氣之義.] 其性怒, [sm/金性剛而主怒.] 肺之外, 應西岳, 上通太白精, [sm/秋之三月, 存太白在肺之中, 亦作白氣在也.] 肺神皓華字虛成.

((LV))	PP
((OR))	肺 ☱ 兌之氣金之精 0520.tif

((LV))	ZZ
((OR))	夫肺者兌之氣, 金之精, 其色白, 其象如懸磬, 其神形如白獸. 肺生魄, 化爲玉童, 長七寸, 素衣持兵杖來往於肺府也. 一云, 肺有七童子‧十四玉女守之. 其神多怒, 人之怒者, 蓋發於肺藏. 欲安其魄, 而存其形者, 當收思歛慾, 含仁育義, 不怒其怒, 不聲息, 其金而後全其生, 則合乎太和也. 肺合於大腸, 上主鼻, 故人肺風則鼻塞. 人之容色枯者, 肺乾也, 人之鼻痒者, 肺有蟲也, 人之多怖者, 肺中魄離於外也, 人之體黯釐者, 肺氣微也, 人之多聲者, 肺之盛也, 人不耐寒者, 肺勞也, 人之好食辛味者, 肺氣不足也, 人之腸鳴者, 肺擁也, 人之顏色鮮白者, 肺無病也. 肺邪自入則好哭, 夫肺主商, 肺之有疾當呬. 呬者, 肺之氣也, 其氣義, 能抽肺之病. 所以人之有怒墳塞胸臆者, 則長呬而洩之, 蓋自然之理也. 向若不呬, 必致傷敗, 嗽呬而獲全乎?! 故肺疾當用呬瀉之, 夫人之無苦呬呬者不祥也.

((LV))	ZZ
((OR))	夫肺處七宮, 主信, 使人方正好直, 習先忠則魄安形全也. 且肺者, 秋之用事三月, 此爲審平, 天氣以急, 地氣明, 崔臥鷄起, 使志安寧, 以綅秋收歛神氣, 使秋和平, 無外志其使肺氣精, 養生之則, 傷則咳嗽鼽啑也.

((LV))	CC
((OR))	相肺藏病法

((LV))	ZZ
((OR))	肺病熱, 右頰赤, 肺病者, 色白而毛槁, 喘咳逆氣, 胸背及四肢煩疼, 或夢見美女, 詐來親進相依附, 肺虛則少氣不能報息, 鼻燥喉乾, 肺風則多汗畏風, 時欲咳嗽. 如氣盡, 旦則喜, 暮則甚. 診在眉上, 其色白. 肺主秋, 乎太陰陽明主治, 其日庚辛. 肺若氣上逆, 急食苦以洩之. 又曰, 肺病欲收, 食酸以收之, 用辛補之, 苦寫之, 禁食寒. [sm/肺惡寒也.] 肺病證, 肺病臍右月, 勒氣按之牢若痛, 苦咳嗽熱也.

((LV))	CC
((OR))	心藏圖

((LV))	ZZ
((OR))	治心用呵, 呵爲寫, 吸爲補, 心火宮也, 居肺下肝上, 對鳩尾下一寸, 色如縞映絳, 形如蓮花未開之狀, [sm/凡丈夫至六十, 心氣衰弱, 言多錯忘也.] 重十二兩. 南方赤色, 入通於心, 關竅於舌, {左=在@문맥상}形爲脉, 出于中衝. 心者生之本, 神之處也. 且心爲諸藏之明運用生, 是以心藏神, 亦君主之官也, 神明出焉. 監領四方, 亦號五神, 君亦號太尉公. 心猶帝王, 正居中央, 亦號曰靈臺. 心部於表, 心爲之噫, 雷氣{痛=通@문맥상}於心. 液爲汗. [sm/汗者心之液, 腎之液, 液則多汗.] 五府小腸爲心之府. [sm/小腸與心之合, 爲受盛之府.] 五官, 舌爲心之官, [sm/心氣通則舌知五味, 心病則舌焦卷而短, 不知五味矣.] 心合於脉, 其榮色也. [sm/心之合也, 血脉虛少而不能榮於藏府者, 心先死也.] 爲南方, [sm/离火也, 火受氣於亥, 生於寅, 王於午, 病於申, 死於酉, 墓於戌也.] 爲夏. [sm/心王‧脾相‧肺死‧腎囚‧肝休也.] 日爲丙丁, [sm/南方{午=干@문맥상}位.] 辰爲巳午. [sm/南方支位.] 爲火, [sm/扶木抑土, 夏王季夏尅金畏水, 春相休, 秋囚, 冬死.] 聲徵, [sm/火音也, 其聲和平以均貶而疾, 其能動心者.] 色赤, [sm/火, 心色如火也, 如杯, 鷄冠色者生, 黑色者死.] 味苦, [sm/其性堅, 食之先走骨, 骨病勿多食, 多食則筋急而爪枯也.] 其臭焦, [sm/心邪自焦精惡焦也.] 其性禮, [sm/心氣主禮.] 其性樂. [sm/火性樂而主燥.] 心之應南岳, 通熒惑之精, [sm/夏三月, 存熒惑在心中, 亦作赤氣存之者也.] 心神丹元字守靈.

((LV))	PP
((OR))	心 ☲ 离之氣火之精 0523.tif

((LV))	ZZ
((OR))	夫心者, 离之氣, 火之精, 其色赤, 其如垂蓮, 其神形如朱雀鳥. 心生神, 化爲玉女, 長八寸, 錦衣持玉英, 每出入於心府, 其神燥而無堆. 人之暴急者, 蓋發於心府. 欲安其神, 而全其形者, 則全忠履孝, 補義安仁. 其風淨, 其火息, 其熾澄, 其神而後全, 其生則全乎中和也. 心合於小腸, 主其血脉, 上主於舌. 故人之心風者, 則舌縮不能語也. 人之血擁者, 心驚也. 人之舌不知味者, 心虛也. 人之多志忘者, 心神離也. 人之重語者, 心神亂也. 人之多悲者, 心傷也. 人之好食苦味者, 心不足也. 人之面色青黑者, 心冰也. 人之容色好者, 心無他惡也. 肺邪入心, 則多言, 夫心主徵, 心中有疾, 當用呵. 呵者, 心之氣. 其氣禮呵, 能淨其心, 和其神. 所以人之昏亂者, 則多呵. 蓋天全之氣也, 人皆爲而不知哉! 況若不呵, 必致慣亂也. 故心疾當用呵寫之, 以除之邪氣也.

((LV))	ZZ
((OR))	夫心處九宮, 主禮, 使人樂善而好施, 恭孝以修仁, 則心形全. 且心者, 夏之用事, 三月, 此謂蕃秀. 天地氣交物華實, 交寢丑起, 無厭於日, 使志無怒, 使英華成秀, 使志無曲, 使氣得泄, 此夏氣之應也. 逆之傷, 則爲㾬爲折.

((LV))	CC
((OR))	相心藏病法

((LV))	ZZ
((OR))	心熱者, 色赤而脉溢. 心病者, 顏先赤, 口生瘡腐爛, 心胸肩脇, 兩肋兩臂皆痛, 或夜夢赤衣人, 持赤刀杖, 持火來怖人, 心虛則胸腹與腰相引而痛. 心風之狀, 惡風將絶喜怒. 診在口, 其色赤. 心主夏, 主少陰大陽主治, 其日丙丁. 心若綏, 急食酸以收之. 又曰, 心病欲濡, 急食鹹以濡之, 用苦以補之, 甘以瀉之. 禁濕衣熱食, 心惡熱, 又水也.

((LV))	CC
((OR))	心病證

((LV))	ZZ
((OR))	臍上有動氣, 按之牢若痛, 心苦煩. 心病手足‧掌中熱也.

((LV))	CC
((OR))	肝藏圖

((LV))	ZZ
((OR))	治肝用吁, 吁之爲寫, 吸爲補. 肝, 木宮也. 居心下小近左, 左三葉, 色如縞映紺, [sm/凡丈夫至六十, 肝氣衰, 肝氣減葉薄膽, 目不明也.] 重四斤四兩. 東方青, 入通於肝, 關竅相於目. [sm/左目甲, 右目乙.] 在形爲萌, 肝脉出于大敦, 肝色青翠, 大小相重之象也. 肝者罷極之本, 魂之處也. 左目爲日‧爲王父‧爲陽, 右目爲淚‧爲月‧爲王母. 爲陰之精也. 肝號大尙書, 亦號大夫, 爲淸冷宮. 肝生於左. 肝爲之語. 地氣通於肝. 液爲淚. [sm/泪者, 肝之液, 腎邪入肝則多淚也.] 六府膽爲肝之府, [sm/膽與肝合.] 眼者, 肝之官, [sm/肝氣通則眼分明, 肝實則目赤五色.] 肝合於筋, 其榮{瓜=爪@문맥상}. [sm/肝之合也, 筋緩而不能自收, 榇者肝先死.] 爲東方, [sm/震木也. 木受氣於申, 死於午, 生於亥, 王於卯, 病於巳, 墓於未者也.] 爲春. [sm/肝王心相, 脾死肺囚腎休.] 日爲甲乙, [sm/東方干位.] 辰爲寅卯. [sm/東方支位.] 爲木, [sm/扶水抑火, 尅土畏金, 冬相‧{青=春@문맥상}王‧夏休‧季夏囚‧秋死也.] 聲角, [sm/木音也, 其聲絳, 以約其和, 靜以淸, 能動肝.] 色青, [sm/木肝色也. 如翠羽者生, 色如草茲者死也.] 味酸, [sm/其性收, 食先走筋, 筋病勿多食, 多食則槁皮而毛夭.] 其性仁, [sm/肝氣主仁.] 其性喜. [sm/木好生而主喜.] 肝之東岳, 上通歲星之精. [sm/春三月存歲星, 在肝中亦作青氣存也.] 肝神龍煙, 字含明.

((LV))	PP
((OR))	肝 ☳ 震之氣木之精 0527.tif

((LV))	ZZ
((OR))	夫肝者震之氣, 木之精, 其色青, 其象懸如匏, 其神形如青龍. 肝生魂, 化爲二玉童, 一青衣, 一黃衣, 各長九寸, 持玉漿出於肝藏. 一云, 肝有三童子‧六玉女守之. 其神好人, 人惠, 蓋發於肝藏. 欲安其魂而延其齡者, 則當澤被芻棘, 恩覃庶類, 而後全其生, 則合乎太淸也. 肝合於腠, 上主於目, 又主䈥, 故人之肝虧則䈥急也. 人之皮枯也. 肝中熱, 人之肌肉班黯者, 肝風也. 人之色青者, 肝盛也. 人之好食酸味者, 肝不足也. 人之髮枯者, 肝傷也. 人之手足多汗者, 無疾. 肝邪入肝則多笑.

((LV))	ZZ
((OR))	夫肝主筋, 肝之有疾當用噓. 噓者, 肝之氣. 其氣仁, 能除毀痛, 皆自然之驗也, 不以爲虛者哉! 此至理通玄之道也. 夫肝處三宮, 主仁, 使人凝肅, 慈惠及物, 則魂安而全也. 且肝者春之用事三月, 天地氣生, 萬物已榮, 花繁葉茂, 人及蒭萌, 夜臥早起, 廣步於庭, 被髮緩形, 以生志. 生而勿然, 與而勿奪, 賞而勿罰, 此春之應養主之道. 逆之傷於肝, 則毛骨不榮, 爲寒變, 則奉生者少也.

((LV))	CC
((OR))	相肝藏病法

((LV))	ZZ
((OR))	肝熱者, 左目赤. 肝病者, 目奪, 兩脇下痛引小腹, 令人喜怒, 肝虛則恐, 如人將{補=捕@문맥상}之, 肝實則怒. 虛則寒, 陰氣壯, 壯則夢山樹園菀生草, 肝氣逆, 頭痛耳聾, 頰腫, 肝風之狀, 惡風喜怒. 診在目, 其色青. 又云, 肝病主春, 足厥陰與足少陽爲表裏主治, 其日甲乙. 肝若急, 食甘以緩之. 又曰, 肝病欲散, 急食辛以散之, 用醎補之, 辛寫之, 禁當風. [sm/肝惡風也.]

((LV))	CC
((OR))	脾藏圖

((LV))	ZZ
((OR))	治脾用呼, 呼爲寫, 吸爲補. 脾土宮也. 掩太蒼在臍上三寸, 色如縞映黃, [sm/凡丈夫至七十, 脾氣虛而皮膚枯瘦者矣.] 重二斤三兩. 中央黃色, 入通於口. [sm/口爲戊, 舌爲己.] 在形爲之脾, 脉出爲隱{曰=白@문맥상}, 脾爲五藏之樞也. 脾者肉之本, 意之本處也. 脾爲黃庭, 亦爲中主, 爲黃龍君也. 亦爲諫議, 亦爲倉廩之官也. 他物出焉, 號爲中黃官, 脾生於中, 脾爲之呑, 穀氣通於脾, 爲液爲涎. [sm/涎者脾之液, 腎邪入脾則多涎.] 六府, 胃爲五穀之府, [sm/胃與脾合爲五穀之府也.] 五官, 口者脾之官. [sm/脾氣通, 則口知五味, 脾病, 則口乾不能食, 不{如=知@문맥상}五味好惡.] 脾合於肉, 其榮辱也. [sm/脾之合, 肌肉消瘦, 不能肥膚, 脾先死.] 爲中央, [sm/坤土也, 受氣於巳, 生於子, 病於寅, 死於卯, 墓於辰也.] 爲季夏. [sm/脾王‧肺相‧腎死‧肝囚‧心休.] 日爲戊己, [sm/中央干位.] 辰爲戌丑未. [sm/中央支位.] 爲土, [sm/右季夏王‧秋休‧冬囚‧春死, 左扶火抑金, 尅水{裹=畏@문맥상}木, 夏相.] 聲宮, [sm/土音也, 其聲弘, 以舒其和傳以柔能動於脾也.] 色黃, [sm/土, 脾也, 色如蠏腹者生, 色如枳實死.] 味甘. [sm/其性緩, 食之先走肉, 肉病勿多食, 多食則骨病而毛落也.] 其臭香, [sm/心邪入脾則惡香.] 其性信, [sm/脾氣言信.] 其情恐懼. [sm/土性而主恐懼.] 脾之外應中岳, 上通鎭星之精, [sm/季夏幷季秋各十八日, 存鎭星在脾, 亦作黃氣存之也.] 脾神常在, 字魂庭.

((LV))	PP
((OR))	脾 ☷ 坤之氣土之精 0530.tif

((LV))	ZZ
((OR))	夫脾者, 坤之氣, 土之精, 其色黃, 其象如復盆, 其神形如鳳. 脾生意, 化爲一玉女, 長七寸, 循環於脾藏. 其神列疾妬, 人之妬者, 蓋起於脾藏. 土無正形, 故無堆也. 婦人妬甚者, 乘陰也. 欲安其意, 則當去慾寡色, 少思屛慮, 長其土德, 而後全其生, 則合乎大陰也. 脾連於胃, 上主於口, 消穀府也. 如磨轉也, 化其生而入於熟也. 食不消者, 不轉也, 食堅物者, 脾磨不盡化也, 則爲食患. 故諸藏不調則傷質, 質神俱損, 則傷人之速也. 故人不欲食堅物者, 全身之妙道也. 人之不欲食者, 脾中有不化之食. 人多惑者, 脾識不安也. 人之多食者, 脾虛也. 人之食不下者, 脾塞也. 人之無顏色者, 脾傷也. 人之好食甘物者, 脾不足也. 人之肌肉鮮白滑者, 脾無病. 肺邪入于脾, 則多歌. 夫脾之主之官, 故脾之有疾, 當用呼. 呼者, 脾之氣, 其氣信, 能抽脾之疾. 故人中熱者, 則呼以去, 驅溫之弊也.

((LV))	ZZ
((OR))	夫脾處二宮, 主信, 使人寬弘廣大, 屈己濟人於利, 忍忿不以自專, 爲德不以財諍, 爲事則以脾安, 而形全也. 且脾無定位, 寄王四季, 隨土氣也, 肋成萬物. 脾育腸, 脾義之道也. 不以自強爲德, 不以物競爲功, 長坤之理也, 逆之則傷脾.

((LV))	CC
((OR))	相脾藏病法

((LV))	ZZ
((OR))	脾赤者, 鼻赤, 色黃而濡. 鼻病者, 體上遊風習習, 遍體悶疼, 身重喜飢, 肉萎足不能行, 喜聲, 脚下痛, 脾虛腹肚脹鳴成溏痢, 食多不化, 脾風之狀, 多行惡風, 身體怠墮, 四肢無力不用, 徵黃, 不嗜飮食. 診在鼻, 其色黃, 主季夏. 足太陰陽明主治, 其{=日@문맥상}戊己. 脾若濕, 急{=食@문맥상}苦以燥. 又曰, 脾病欲緩, 急食甘以緩, 甘則補之, 苦則寫之. 禁濕, 脾惡濕也.

((LV))	CC
((OR))	脾病證

((LV))	ZZ
((OR))	脾病當臍有動氣, 按之牢若痛, 苦逆氣, 小腸急痛, 洩不定, 重胵塞.

((LV))	CC
((OR))	腎藏圖

((LV))	ZZ
((OR))	{腎刖吹=治腎用吹@문맥상}, 吹爲寫, 吸爲補. 腎水宮也. 左腎右腎前對臍, 膊著腰脊, 色如縞映紫, [sm/凡丈夫至六十, 腎氣衰, 髮墮, 齒氣焦枯, 脛脉空虛, 人之有如槀, 七十形體皆極, 九十腎樹之有根也.] 重三斤二兩. 北方黑色, 入通於腎, 關竅於二陰, [sm/左腎爲壬, 右腎爲癸.] 在形爲骨. [sm/久立傷骨‧損腎.] 腎脉出于勇泉, 腎者, 腎藏之本精之處也. 腎爲後宮, 爲女, 主腎, 經於上焦, 榮於中焦, 衛於下焦. 腎者作強之官, 伎巧出焉. 法於裏, 爲之連, 亦爲久兩條氣通於兩竅, 爲液唾, [sm/唾者液也, 腎邪入則多唾也.] 六府, 膀胱爲腎之府, [sm/膀胱與腎合爲津液之府.] 五官, 耳者腎之官. [sm/腎{氣:마멸된 글자. 취진판 영인본에 따라 보입함.}通則聞五音, 腎病則耳聾骨萎也.] 腎合於骨, 其榮髮也. [sm/腎之合也, 骨萎不能起床者, 腎氣先死也, 准此{倒=例@문맥상}矣.] 爲北方, [sm/坎水也, 水受氣於巳, 生於申, 王於子, 病於寅, 死於卯, 墓於辰也.] 爲冬. [sm/腎王肝相‧心死‧脾囚‧肺休.] 爲日壬癸, [sm/北方干位.] 辰爲亥子. [sm/北方支位.] 爲水, [sm/扶木金抑水, 尅火, 畏土, 秋相‧冬王‧春休‧夏囚‧季夏死.] 聲羽, [sm/水音也其聲以虛, 其和短以敢能動也.] 色黑, [sm/水腎色也, 如烏羽者, 生色也, 水苔者死.] 味醎. [sm/其性濡, 食之先走血, 血病勿多食, 多食脉凝溢而變色大.] 其臭朽, [sm/心邪入腎則惡朽也.] 其性智, [sm/腎主智也.] 其事悲. [sm/水性主悲泣也.] 腎之外應北岳, 上通辰星之精, [sm/冬三月存辰星在腎中, 亦作黑氣存之也.] 腎神玄宜, 字育嬰.

((LV))	PP
((OR))	腎 ☵ 坎之氣水之精 0533.tif

((LV))	ZZ
((OR))	夫腎者坎之氣, 水之精, 其色黑, 其象如懸石, 其神形如白鹿. 兩頭生智, 化爲玉童, 長一尺, 出入於腎藏, 其神和也. 人之柔順, 其至而後全其生, 則合乎太淸也. 合乎骨, 上主於齒, 齒之痛者, 腎傷也. 又主於耳, 人之不聞聲者, 腎虧也. 人之骨疼者, 腎虛也. 人之齒多齟者, 腎虛也. 人之齒𩩓者, 腎之風也. 人之耳痛者, 腎氣壅也. 人之多呵欠者, 腎邪也. 人之腰不伸者, 腎冰也. 人之色黃黑者, 腎衰也. 人之容色紫光, 腎無苦也. 人之骨鳴者, 腎羸. 肺邪入腎多伸.

((LV))	ZZ
((OR))	夫腎主羽, 故腎之病, 當用吹, 吹者, 腎之氣, 其氣智, 能抽腎之病. 故人有積氣衝臆者, 則強吹也, 腎氣沈滯, 吹微通也. 夫腎處一宮, 主智, 使人慧利, 神彩踈朗, 不滯於事, 則固而全形也. 且腎者冬之用三月, 乾坤氣閉, 萬物伏藏, 戊寢寅起, 與玄陰幷, 外陰內陽, 以養齒骨, 以恬其神, 逆之則傷腎.

((LV))	CC
((OR))	相腎藏病法

((LV))	ZZ
((OR))	腎熱者, 頤赤. 腎病者, 色黑而齒縞, 腹大體重, 喘咳, 汗出惡風. 腎病則腰中痛, 風之狀, 頸多惡風, 食欲下, 隔塞不通, 腹喜滿, 失衣則腹脹, 在形瘦而腹大. 又腎主冬, 是少陰大陰主治, 其日壬癸. 腎若燥, 急食辛以閏之, 腠裏致液氣通也. 又曰, 腎堅病欲, 急食苦以堅之, 用苦以瀉之, 醎以補之. 禁無犯熱食‧溫衣, 腎燥也.

((LV))	CC
((OR))	腎病證

((LV))	ZZ
((OR))	腎病臍下有動氣, 按之若牢, 病苦腹食不消, 體重骨節痛, 嗜臥.

((LV))	CC
((OR))	膽藏圖

((LV))	ZZ
((OR))	治膽用憘, 憘爲瀉, 吸爲補, 膽膊著肝. 色如縞映青, 重三兩三銖. 膽與中青之府, 號將軍, 決曹吏, 能喜剛而能柔, 貯和精二合. 膽爲騰蛇, 能勇健, 膽者䈥之應也. 膽爲六府之精色, 膽者中正之官, 決斷出于此焉. 膽神龍曜, 字威明.

((LV))	PP
((OR))	膽 金之精水之氣 0536.tif

((LV))	ZZ
((OR))	夫膽者, 金之精, 水之氣, 其象如懸瓠, 其神形如龜蛇. 化爲玉童, 長一尺, 執戟在手, 出入奔馳於膽藏之閒. 其神多勇快者, 蓋發於膽藏. 欲安其身, 當息忩祲諍, 行輔義而後全其生, 則合乎太和也. 膽合膀胱, 上主於毛髮, 故人髮枯者, 膽竭也. 人之{瓜=爪@문맥상}乾者, 膽虧也. 人之髮燥者, 膽有風也. 人之毛焦者, 膽熱也. 人之目無光, 故有淚者, 膽熱也. 人好食苦味者, 膽不足也. 人之顏色青, 或光白者, 膽無疾也. 夫膽寄於坎宮, 使人親智慕賢, 屛邪去佞, 絶奸盜方直也. 且膽者, 生於金, 金主武, 故多勇, 宜抑之. 吉夫膽者乘陰之氣, 稟金之用, 主煞, 煞則悲, 故人之悲者, 金生於水, 則目中墮淚失. 心主火, 膽主水, 亦主苦, 火得水而滅, 水得火而煎, 陰陽交爭, 水膽勝火, 故淚從目出也, 淚者類也, 因類而出, 故曰類也. 夫悲號泣者聲苦爲辭也. 膽者水也, 而主於陰, 目者明也, 而主於陽, 陰從陽, 故淚從目出也.

((LV))	CC
((OR))	相膽藏病法

((LV))	ZZ
((OR))	膽之有病, 大息口苦, 嘔宿汁, 中於澹澹, 恐人將補之, 眉傾也, [sm/眉傾, 眉毛萎垂也.] 膽苦實, 則傷熱, 熱則精神不守, 臥起無定, 若虛則傷寒, 寒則恐畏, 頭眩不能獨臥, 虛損則{瓜=爪@문맥상}髮枯燥, 目中淚出, 膀胱連腰小腹殂痛, 膽與肝同道有病, 用肝藏方.

((LV))	BB
((OR))	聖惠方

((LV))	CC
((OR))	肝藏論

((LV))	ZZ
((OR))	東方生風, 風生木, 木生酸, 酸生肝, 肝生筋, 筋生心, 肝主目. 其在天爲玄, 在人爲道, 在地爲化, 化生五味. 道生智, 玄生神, 神在天爲風, 在地爲木, 在體爲筋, 在藏爲肝, 在色爲蒼, 在音爲角, 在聲爲呼, 在變動爲握, 在竅爲目, 在味爲酸, 在志爲怒, 在臭爲臊, 在液爲淚, 在蟲爲毛, 在性爲仁. 其華在爪, 其充在筋, 其在神爲魂. 兩精相搏, 謂之神, 隨神往來, 謂之魂. 魂者, 神氣之輔弼也. 又人臥血歸於肝, 肝受血而能視. 故肝者, 木也, 王於春, 足厥陰是其經, 與膽足少陽合. 膽爲腑, 主表, 肝爲藏, 主裏. 肝氣盛, 爲血有餘, 則目赤, 兩脇下痛引小腹, 令人喜怒, 氣逆則頭眩, 耳聾不聰, 頰腫, 是肝氣之實也, 則宜瀉之, 肝氣不足, 則目不明, 兩脇拘急筋攣, 不得大息, 爪甲枯, 面青喜悲, 恐如人將捕之, 是肝氣之虛也, 則宜補之. 春肝脉來弦而長者, 平脉也, 反得微澀而短者, 是肺之乘肝, 金之尅木, 爲大逆, 不可治也, 反得浮大而洪者, 是心之乘肝, 子之尅母, 雖病當愈, 反得大而緩者, 是脾之乘肝, 土之畏木, 雖病不死, 反得沈濡而滑者, 是腎之乘肝, 母之尅子, 其病可治. 肝脉來, 盛實而滑, 如循長竿, 曰肝病, 脉來急益, 勁如新張弓弦, 曰死. 眞肝脉至, 中外急, 如循刀刃, 嘖嘖然如{桉=按@문맥상}琴絃, 色青白不澤, 毛折者死矣.

((LV))	CC
((OR))	心藏論

((LV))	ZZ
((OR))	南方生熱, 熱生火, 火生苦, 苦生心, 心生血, 血生脾, 心主舌. 其在天爲熱, 在地爲火, 在體爲脉, 在藏爲心, 在色爲赤, 在音爲徵, 在聲爲笑, 在變動爲憂, 在竅爲舌, 在味爲苦, 在志爲喜, 在臰爲焦, 在蟲爲羽, 在液爲汗, 在性爲禮. 其華在面, 其充在血脉, 其在藏爲神. 兩精相搏謂之神, 神者精氣之化成也. 故心者, 火也, 王於夏, 手少陰是其經, 與小腸手陽明合. 小腸爲腑, 而主表, 心爲藏, 而主裏. 心氣盛爲神有餘, 則病骨內痛, 胸中支滿, 脇下及膺背肩胛‧兩臂閒痛, 喜笑不休, 是心氣之實也, 則宜瀉之, 心氣不足, 則胸腹脇下與腰背相引而痛, 驚悸恍惚, 少顏色, 舌本強, 喜憂悲, 是心氣之虛也, 則宜補之. 夏心脉來浮大而散者, 是平脉也, 反得沈濡而滑者, 是腎之乘心, 水之尅火, 大逆不可治也, 反得絃而長者, 是肝之乘心, 母之尅子, 雖病當愈, 反得大而緩者, 是脾之乘心, 子之尅母, 雖病可治, 反得浮濇而短者, 是肺之乘心, 金之尅火, 雖病不死. 心脉來, 累累連屬, 其中微曲, 曰心病, 脉來前曲後居, 如操帶鉤, 曰死. 眞心脉至, 牢而搏, 如循薏苡, 累累然, 其色赤黑不澤, 毛折者, 死矣.//心氣盛爲神有餘, 則病骨{內=肉@『太平聖惠方』}痛, 胸中{支=多@『太平聖惠方』}滿, 脇下及{膺=腰@『太平聖惠方』}背肩胛‧兩臂閒痛

((LV))	CC
((OR))	脾藏論

((LV))	ZZ
((OR))	中央生濕, 濕生土, 土生甘, 甘生脾, 脾生肉, 肉生肺, 脾主口. 其在天爲濕, 在地爲土, 在體爲肉, 在藏爲脾, 在色爲黃, 在音爲宮, 在聲爲歌, 在變動爲噦, 在竅爲口, 在味爲甘, 在志爲思, 在臰爲香, 在液爲涎, 在蟲爲倮, 在性爲信. 其華在脣, 其充在肌, 其在神意與智. 心有所憶謂之意, 處物是非謂之智, 意智者, 神之用也. 故脾者, 土也, 王於仲夏, 及四季各一十八日, 足太陰是其經, 與胃足陽明合. 胃爲腑, 主表, 脾爲藏, 主裏. 脾氣盛爲形有餘, 則病腹脹, 小便不利, 身重苦飢, 足痿不收, 喜瘈, 脚下痛, 是爲脾氣之實也, 則宜瀉之, 脾氣不足, 則四肢不擧, 溏洩, 食不化, 是脾氣之虛也, 則宜補之. 仲夏脾脉來, 大而緩者, 是平脉也, 反得絃而急者, 是肝之乘脾, 木之尅土, 爲大逆, 不可治, 反得微濇而短, 是肺之乘脾, 子之尅母, 不治自愈, 反得浮而洪者, 是心之乘脾, 母之尅子, 其病可治, 反得沈濡而滑者, 是腎之乘脾, 水之尅土, 雖病不死. 脾脉來實而益數, 如鷄擧足, 曰脾病, 堅而銳, 如烏之喙‧如鳥之矩‧如屋之漏‧如水之溜, 曰脾死. 眞脾脉弱而乍踈乍數然, 其色青黃不澤, 毛折者, 死矣.

((LV))	CC
((OR))	肺藏論

((LV))	ZZ
((OR))	西方生燥, 燥生金, 金生辛, 辛生肺, 肺生皮毛, 毛生腎, 肺主鼻. 其在天爲燥, 在地爲金, 在體爲皮毛, 在藏爲肺, 在色爲白, 在音爲商, 在聲爲哭, 在變動爲欬, 在竅爲鼻, 在味爲辛, 在志爲憂, 在臰爲腥, 在液爲涕, 在蟲爲介, 在性爲義. 其華在毛, 其充在皮, 其在神爲魄. 竝精出入謂之魄, 魄者神之別靈, 精氣之所輔佐也. 故肺者, 金也, 王於秋, 手太陰是其經, 與大腸手陽明合. 大腸爲腑, 主表, 肺爲藏, 主裏. 肺氣盛爲有餘, 則喘嗽上氣, 肩背痛, 汗出, 陰股膝脛皆痛, 是謂肺氣之實也, 則宜瀉之, 肺氣不足, 則少氣, 不能大息, 胸滿嗌乾, 是爲肺氣之虛也, 則宜補之. 肺脉來, 浮濇而短者, 是平脉也, 反得浮大而洪者, 是心之乘肺, 火之尅金, 爲大逆, 不可治也, 反得沈濡而滑者, 是腎之乘肺, 子之尅母, 雖病當愈, 反得大而緩者, 是脾之乘肺, 母之尅子, 雖病不死, 反得絃而長者, 是肝之乘肺, 木之乘金, 其病可治. 肺脉來, 不上不下, 如循鷄羽, 曰肺病, 按之索消, 如風吹毛, 曰死. 眞肺脉至, 大而虛, 如以毛羽中人, 色赤不澤, 毛折者, 死矣.//肺生皮毛, {=皮@『太平聖惠方』}毛生腎

((LV))	CC
((OR))	腎藏論

((LV))	ZZ
((OR))	北方生寒, 寒生水, 水生醎, 醎生腎, 腎生骨髓, 髓生肝, 腎主耳. 其在天爲寒, 在地爲水, 在體爲骨, 在藏爲腎, 在色爲黑, 在音爲羽, 在聲爲呻, 在變動爲慄, 在竅爲耳, 在味爲醎, 在志爲恐, 在臰爲腐, 在液爲唾, 在蟲爲鱗, 在性爲智. 其華在髮, 其充在骨, 其在神{=爲@문맥상}精與志. 骨髓之液謂之精, 意有所存謂之志, 生性之本, 元氣之根, 神精所舍, 故曰精志也. 夫腎者, 水也, 王於冬, 足少陰是其經, 與膀胱足太陽合. 膀胱爲府, 主表, 腎爲藏, 主裏. 腎氣盛, 爲志有餘, 則病腹脹, 飱洩, 體重, 脛腫, 喘欬, 汗出, 惡風, 面目黑, 小便黃, 是爲腎氣之實也, 則宜瀉之, 腎氣不足, 則腰背冷, 胸內痛, 耳鳴或聾, 足冷瘚, 小腹痛, 是爲腎氣之虛也, 則宜補之. 冬腎脉來沈濡而滑者, 是平脉也, 反得大而緩者, 是脾之乘腎, 土之尅水, 爲大逆不可治, 反得浮濇而短者, 是{脨=肺@문맥상}之乘腎, 母之尅子, 雖病可治, 反得絃而長者, 是肝之乘腎, 子之尅母, 雖病自愈, 反得浮而洪者, 是心之乘腎, 火之尅水, 其病可治. 腎脉來如引葛, 按之益堅, 曰腎病, 眞腎脉至, 堅而沈, 如彈石辟辟然. 其色黃黑不澤, 毛折者, 乃死矣.//則病腹脹, {飱=發@『太平聖惠方』}洩

((LV))	BB
((OR))	簡要濟衆方

((LV))	CC
((OR))	辯五藏積聚法

((LV))	ZZ
((OR))	積者沈而伏, 聚者浮而動, 氣之所積名曰積, 氣之所聚名爲聚, 積者五藏之所生, 聚者六腑之所成, 陰氣爲積藏也, 陽氣爲聚腑也.

((LV))	CC
((OR))	辯五藏七神爲病法

((LV))	ZZ
((OR))	心藏神, 神也. 不定心亂, 言語無次序.

((LV))	ZZ
((OR))	腎藏二神, 精與志. 神奪耳聾.

((LV))	ZZ
((OR))	脾藏二神, 意與智. 意不安, 思無慮, 神奪愚也.

((LV))	ZZ
((OR))	肺藏神, 魄也. 惶惶不常, 神奪也, 少氣秘滯.

((LV))	ZZ
((OR))	肝藏神, 魂也. 魂移不守, 怯恐思怖.

((LV))	CC
((OR))	辯四時五藏脉太過不及所主病法

((LV))	ZZ
((OR))	春脉絃, 何如而絃? 其氣耎弱而長, 故曰絃. 反此者病, 其氣來實強, 此謂太過, 其氣來不實而微, 此謂不及. 太過則令人善忘, 忽忽眩冒, 巓疾, 其不及, 則令人胸痛引背, 下則兩脇胠滿.

((LV))	ZZ
((OR))	夏脉鉤, 何如而鉤也? 故其氣來盛去衰, 故曰鉤. 反此者病, 其氣來盛去亦盛, 此謂太過, 其氣來不盛, 去反盛, 此謂不及也. 太過則令人身熱而膚痛, 爲侵淫, 其不及則令人煩心, 上見欬唾, 下爲氣泄.

((LV))	ZZ
((OR))	秋脉浮, 一曰毛, 何如而毛也? 故其氣來輕虛以浮曰毛. 其氣來急去皆散, 曰浮. 反此者病, 其氣來毛而中夾堅, 而兩旁虛, 此謂太過, 其氣來毛而微, 此謂不及也. 太過則令人逆氣, 而背痛慍慍然, 其不及則令人喘呼, 少氣而欬, 上氣見血, 下聞病音.

((LV))	ZZ
((OR))	冬脉營, 一曰石, 何如而石? 故其氣來沈濡而滑, 故曰石. 反此者病, 其氣來如彈石者, 此謂太過, 其去如數者, 此謂不及也. 太過則令人解㑊, 脊脉痛而少氣, 不欲言, 其不及則令人心煩病飢, 季脇下冷, 脊中痛, 少腹滿, 小便變.

((LV))	ZZ
((OR))	脾脉獨何主其脾者? 中央土, 以灌四旁, 其善者, 不可得見, 平和脉也. 惡者, 可見, 病形脉也. 其惡脉何如? 來如水之流者, 此謂太過, 如鳥之啄者, 此謂不及也. 太過則令人四肢不擧, 不及則令人九竅不通, 病名曰重強. 脾者寄王於四季後, 正王於季夏.

((LV))	BB
((OR))	三因方

((LV))	CC
((OR))	內所因論

((LV))	ZZ
((OR))	夫臟腑合手足三陰三陽, 爲十二經, 各有所主, 故爲十二官. 心者, 君主之官, 神明出焉, 肺者, 相傳之官, 治節出焉, 肝者, 將軍之官, 謀慮出焉, 脾者, 諫議之官, 公正出焉, 腎者, 作強之官, 伎巧出焉, 膽者, 中正之官, 決斷出焉, 膻中者, 臣使之官, 喜樂出焉, 小腸者, 受盛之官, 化物出焉, 大腸者, 傳送之官, 變化出焉, 胃者, 倉廩之官, 五味出焉, 三焦者, 決瀆之官, 水道出焉, 膀胱者, 州都之官, 津液藏焉, 氣化則能出矣. 故五臟爲陰, 六腑爲陽. 此十二官不得相失者, 正由陰陽消息盈虛, 當隨四序而調養之, 不可使其偏勝, 偏勝則偏復, 偏復則偏害, 勝尅流變, 則眞病生焉. 夫陰陽虛實者, 乃臟腑更相勝復也, 若其子母相感, 則母虛能令子虛, 子實能令母實. 經曰, 實則瀉其母, 虛則補其子. 如肝實則瀉腎, 肝虛則補心. 如百姓足, 君孰與不足, 此經之本意也. 難經則反是, 及觀金匱之論, 其得爲多. 肝虛補用酸, 助用焦苦, 益用甘味之藥, 酸入肝, 焦苦入心, 甘入脾, 脾能制腎, 腎氣微弱, 則水不行, 水不行, 則心火盛, 心火盛, 則肺金受制, 肝氣乃舒, 肝氣舒, 則肝病自愈, 此補子之意也. 虛肝則用此, 實則反之. 千金亦云, 肝虛當補心, 心旺則感於肝, 皆此類也. 此正本藏十二官冷熱盈虛而爲病, 非外感淫邪及故爲背理者之比. 然內所因, 惟屬七情交錯, 愛惡相勝而爲病, 能推而明之, 此約而不濫, 學者宜留神焉.

((LV))	BB
((OR))	簡易方

((LV))	CC
((OR))	五藏像位

((LV))	ZZ
((OR))	肝名龍煙, 字含明, 號將軍之官. 於五行爲木, 故其體狀有枝葉也. 重四斤四兩, 有七葉, 左三葉, 屬甲, 爲陽, 右四葉, 屬乙, 爲陰. 夫人夜臥, 則血歸於肝, 上朝於目, 有童子玉女, 身掛青衣, 手執青棒, 每夜三更, 繞身巡看一回, 却朝青帝. 肝神七人, 老子名曰明堂宮, 蘭臺府, 從官三千六百人. 肝神名藍藍, 其位居於左, 以應東方蒼龍之木, 旺於春七十二日, 墓在未, 其數三八, 上應歲星, 下合震卦, 律中太簇. 心名丹元, 字守靈, 號帝王之尊, 爲一身之主. 於五行爲火, 故其體狀圓赤, 如蓮苞未開之質也. 重十二兩, 盛精汁三合. 劉子曰, 心形於光, 上智人心有七孔三毛, 中智人心有五孔二毛, 下智人心有三孔一毛, 愚人心有一孔, 而大愚混濁者, 有一孔而小矣! 或癡憨之輩, 雖有心而無孔, 故神出入無門者果矣. 有二童子, 身掛緋衣, 手執紅拂, 每夜三更而出, 繞身巡看一回, 却歸離宮, 百神安靜. 心神九人, 太尉名絳宮太始, 南極老人元先之身, 其從官三千六百人. 心神名呴呴, 其位處上焦, 以應南方朱雀之火, 旺於夏七十二日, 墓在戌, 其數二七, 上應熒惑, 下合離卦, 律中中呂. 脾名常在, 字魂停, 號諫議之官. 於五行爲土, 故其形像馬蹄. 居胃之下, 以消磨水穀也. 重二斤三兩, 扁廣二寸, 長五寸, 有散膏半斤, 主裹血, 溫五藏, 有童子身掛中宮之衣, 手執黃拂, 每夜三更, 繞身一回, 却朝土主, 故令百神安靜. 脾神五人, 玄光玉女, 丹田, 其從官三千六百人, 其藏居中州, 以應中央戊己之土, 寄旺於辰戌丑未之月, 各一十八日, 正旺於長夏, 墓在辰, 其數五十, 上應鎭星, 下合坤卦, 律中應鍾. 肺名皓華, 字虛成, 號相傳之官. 於五行爲金, 故位處上焦, 狀如懸磬, 而五藏之聲音, 皆從肺出也. 重二斤三兩, 六葉兩耳, 凡八葉, 有童子十四人, 身掛素衣, 手持玉節, 守氣巡遊於身, 却面素官, 百神始得安靜, 其神八人. 太和君名曰玉堂宮, 尙書府, 從官三千六百人. 肺神名鴻鴻, 其藏居高, 爲五藏華蓋, 其治在右, 以應西方白虎之金, 旺於秋七十二日, 墓在丑, 其數四九, 上應太白, 下合兌卦, 律中夷則. 腎名玄冥, 字號作強之官. 於五行爲水, 處於下, 爲五藏之根, 一身之本也. 腎有兩枚, 重一斤一兩, 其左者爲腎, 屬壬, 右者爲命門, 屬癸, 女子以右者爲腎, 左者爲命門, 男子命氣爲根, 傳丹田, 屬壬癸之位, 女子命氣爲根, 傳血海, 通三焦, 屬坎離之位. 有二童子, 身著皂裳, 手執壬癸之幡, 遶身巡看一回, 却朝北帝, 令元神安靜, 其神六人. 司徒‧司空‧司命‧司錄‧司隸‧校尉‧廷尉卿. 腎神名㵱㵱, 腎兩枚, 形如江豆, 相竝而曲, 附於脊膂, 外有脂裹, 內白外黑, 以應北方壬癸之水, 旺於冬七十二日, 墓在辰, 其數一六, 上應辰星, 下合坎卦, 律中黃鍾.

((LV))	CC
((OR))	六府像位

((LV))	ZZ
((OR))	膽者謂青腸, 肝之府也, 號中正之官. 在肝之短葉閒, 重二兩三銖, 盛精汁三合. 其神五人, 太乙道君, 居紫房宮中, 其從官三千六百人. 膽神名灌灌, 或人夜閒恐懼, 大張眼時, 弩目視之, 其妖自息, 故得膽神相助, 其威如此, 旺‧墓‧應‧合與肝同也. 小腸謂赤腸, 心之府也, 號受盛之官. 居胃之下, 重二斤十四兩, 長三丈二尺, 廣二寸半, 徑八分‧分之少半, 左回疊積十六曲, 盛穀二斗四升, 水六升二合, 合之太半. 其神二人, 元梁使者. 小腸神名絜絜, 旺‧墓‧應‧合與心同也. 胃者謂黃腸, 脾之府也. 號曰太倉, 主圍受食物, 爲水穀之海, 六府之大原也. 與脾相連, 重二斤十四兩, 紆曲屈伸, 長二尺六寸, 盛穀二斗, 水一斗五升. 其神十二人, 五元之氣, 諫議大夫. 胃神名且且, 旺‧墓‧應‧合與脾同也. 大腸謂白腸, 肺之府也. 爲傳道之司, 號監倉之官. 居小腸之右, 重二斤十二兩, 長二丈一尺, 廣四寸, 徑一寸半, 當臍右回十六曲, 盛穀一斗, 水七升半. 其神二人, 元梁使者. 大腸神名洞洞, 旺‧墓‧應‧合與肺同也. 膀胱謂黑腸, 腎之府也. 號州都之官, 居大腸之側‧臍之下, 應丹田, 人之根也, 重九兩二銖, 縱廣九寸, 名曰水漕, 又名玉海, 盛溺九升九合. 一作胞, 胞者𩎘也, 以虛受水‧爲津液府, 故云膀胱者, 胞之室也. 旺‧墓‧應‧合與腎同也. ○三焦者元氣之別使也. 主持諸氣, 有位無形, 其經屬手少陽, 此外府也, 號決瀆之官. 上焦者, 在心下下鬲, 在胃上口, 主內而不出, 中焦者在胃中脘, 不上不下, 主腐熟水穀, 下焦者在臍下, 當膀胱上口, 主出而不內, 以傳道也. 故經云, 三焦者水穀之道路, 氣之所終始也. 或難曰, 扁鵲以心主與三焦爲表裏, 心主者心胞絡也. 叔和以命門與三焦爲表裏, 命門者右腎也. 二人之論, 何相戾歟? 予辯之曰, 心爲五藏之君, 而居上部, 腎乃一身之根, 而處下元, 眞心不受邪, 而下有胞絡. 腎有二枚, 而右爲命門, 上下相應, 與三焦俱爲相火. 上焦其治在膻中, 膻中者, 三焦之所會, 下焦其治在氣衝, 氣衝者, 元氣之所府, 是以三焦始於氣衝, 而終於膻中也. 扁鵲以心主與三焦相爲表裏者, 心主非正藏, 而三焦亦非正府, 但以三焦之經, 屬手少陽, 心胞之經, 屬手厥陰, 二經俱屬於手, 陰陽相配合耳. 叔和以命門與三焦相爲表裏者, 腎爲精之舍, 三焦爲精之府, 命門雖係一臟, 外別無經, 與腎俱屬足少陰之經, 與足大陽膀胱相爲表裏, 以此推之, 三焦之氣, 與命門通, 而三焦之經, 不與命門合也. 扁鵲之論爲正. 至於中焦在胃中脘, 主腐熟水穀, 其精華則流而爲榮衛, 其糟粕則轉而爲滓穢. 蓋胃爲水穀之海, 三焦爲水穀之道路. 以此而知三焦之氣, 各隨其所屬部分而爲之應, 又何疑焉.

((LV))	CC
((OR))	五藏平脉

((LV))	ZZ
((OR))	肝平脉來厭厭聶聶, 如循楡莢. 心平脉來累累如環, 如循琅玕. 脾平脉來而和柔, 去如鷄踐地. 肺平脉來藹藹如車蓋, 按之益大. 腎平脉來上大下兌, 濡滑如雀之喙.

((LV))	CC
((OR))	五藏病脉

((LV))	ZZ
((OR))	肝病脉來實而益滑, 如循長竿. 心病脉來累累連屬, 其中微曲. 脾病脉來實滿稍數, 如鷄擧足. 肺病脉來不上不下, 如循鷄羽. 腎病脉來如引葛, 按之而益堅.

((LV))	CC
((OR))	五藏死脉

((LV))	ZZ
((OR))	肝死脉來急而益勁, 如新張弓絃. 心死脉來前曲而後居, 如操帶鉤. 脾死脉來銳堅如鳥喙, 如屋之漏. 肺死脉來按之消索, 如風之吹毛. 腎死脉來乏如解索, 去之如彈石.

((LV))	CC
((OR))	五藏眞脉

((LV))	ZZ
((OR))	眞肝脉至, 中外急, 如循刀刃, 責責然, 如按琴瑟弦, 色青白不澤, 毛折乃死. 眞心脉至, 堅而搏, 如循薏苡子累累然, 色赤黑不澤, 毛折乃死. 眞脾脉至, 弱而乍數乍踈, 色黃青不澤, 毛折乃死. 眞肺脉至, 大如虛, 如以毛羽中人膚, 色赤白不澤, 毛折乃死. 眞腎脉至, 搏而絶, 如指彈石辟辟然, 色黑黃不澤, 毛折乃死.

((LV))	CC
((OR))	五藏色候

((LV))	ZZ
((OR))	氣所以養形而化神也. 周流乎五藏六府之閒, 發越乎五嶽四瀆之表. 神者, 氣之主, 氣者, 色之源, 色者, 容之表. 氣充乎內, 色形於外. 故色有青‧黃‧赤‧白‧黑, 以應肝‧心‧脾‧肺‧腎也. 夫五色得其正, 而形不相克者爲善, 黃色尤爲之正, 然亦不可無神氣. 要之, 得如秋雲襯月, 春蠶吐絲, 溫潤明快爲佳. 設或枯燥暗惡, 則病將至矣. 予今採擇內經所載五藏之有色, 生死不同, 謹列于右,

((LV))	ZZ
((OR))	東方青色, 入通於肝, 肝象木, 而色青, 青欲如蒼璧之澤, 不欲如藍. 故云, 如翠羽者生, 如草滋者死. 南方赤色, 入通於心, 心法火而色赤, 赤欲如帛裹朱, 不欲如赭. 故云, 如鷄冠者生, 如衃血者死. 中央黃色, 入通於脾, 脾屬土而色黃, 黃欲如羅裹雄黃, 不欲如黃土. 故云, 如蟹腹者生, 如枳實者死. 西方白色, 入通於肺, 肺傚金, 其色白, 白欲如鵝羽, 不欲如鹽. 故云, 如猪膏者生, 如枯骨者死. 北方黑色, 入通於腎, 腎應水而色黑, 黑欲如重漆色, 不欲如地蒼. 故云, 如烏羽者生, 如炭煤者死.

((LV))	CC
((OR))	五藏聲音

((LV))	ZZ
((OR))	詩云情動於中, 而形於言, 故人之有言, 將有所爲, 則意與氣合, 而聲隨至矣. 聲之所發, 會於五藏, 而備五音矣.

((LV))	ZZ
((OR))	肝, 其音角, 其聲呼, 在志爲怒, 在變動爲握. 心, 其音徵, 其聲言, 在志爲笑, 在變動爲憂. 脾, 其音宮, 其聲歌, 在志爲思, 在變動爲噦. 肺, 其音商, 其聲哭, 在志爲慮, 在變動爲欬. 腎, 其音羽, 其聲呻, 在志爲恐, 在變動爲慄.

((LV))	CC
((OR))	五臟臭味

((LV))	ZZ
((OR))	臭, 陽也, 其氣上達, 故心主之. 味, 陰也, 物成致養焉, 故脾主之. 五行互相連, 故五臟各復自有臭味, 亦各從五行之類也. 故內經曰, 形不足者, 溫之以氣, 精不足者, 補之以味. 五臟各有補之法, 詳列如右.

((LV))	ZZ
((OR))	肝, 其臭臊, 其味酸. 穀以麥爲養, 果以李爲助, 菜以葵爲充, 肉以犬爲益, 藥以空青爲治, 合而服之, 以補精益氣. 心, 其臭焦, 其味苦. 穀以小豆爲養, 果以棃爲助, 菜以薤爲充, 肉以羊爲益, 藥以丹砂爲治, 合而服之, 以補精益氣. 脾, 其臭香, 其味甘. 穀以大豆爲養, 果以棗爲助, 菜以韭爲充, 肉以牛爲益, 藥以雄黃爲治, 合而服之, 以補精益氣. 肺, 其臭腥, 其味辛. 穀以麻爲養, 果以桃爲助, 菜以蔥爲充, 肉以鷄爲益, 藥以雲母爲治, 合而服之, 以補精益氣. 腎, 其臭腐, 其味鹹. 穀以黃黍爲養, 果以栗爲助, 菜以藿爲充, 肉以豕爲益, 藥以磁石爲治, 合而服之, 以補精益氣.

((LV))	CC
((OR))	五臟主配

((LV))	ZZ
((OR))	 肝者罷極之本, 魂之居也. 其華在爪, 爪者, 筋之餘. 其充在筋, 筋者, 肝之養. 開竅於目, 目者, 肝之官. 與膽爲合, 膽者, 肝之府. 肝主內, 血配於仁, 爲陽中之少陽, 通於春氣. 心者, 生之本, 神之變也. 其華在面, 心火氣騰上, 使五色脩明, 而榮美於其面也. 其充在血脉, 血脉者, 心之養. 開竅於舌, 舌用非竅, 寄通於耳. 耳爲心之官, 與小腸合, 小腸者, 心之府, 心主行血, 配於禮, 爲陽中之太陽, 通於夏氣. 脾者, 倉廩之本, 營之居也. 其華在唇四向肉際. 唇者脾之外候也. 其充在肌, 肌者, 脾之所主. 開竅於口, 口者, 脾之官, 與胃爲合. 胃者, 脾之府, 脾主裹血, 配於信, 上合至陰, 通於土氣. 肺者, 氣之本, 魄之處也. 其華在毛, 其充在皮. 皮毛者, 肺之所養, 開竅於鼻. 鼻者肺之官, 與大腸爲合. 大腸者, 肺之府, 肺主持諸氣, 配於義, 爲陰中之太陰, 通於秋氣. 腎者主蟄封藏之本, 精之處也. 其華在髮, 髮者血之餘, 腦之所養, 腎主於髓, 而腦爲髓海, 其充在骨. 骨者腎之外應, 開竅於二陰. 二陰者, 前後便也. 前後便者, 腎之外穴也. 與膀胱爲合. 膀胱者, 腎之府, 腎主受五臟六腑之精而藏之, 配於智, 爲陰中之少陰, 通於冬氣.

((LV))	XX
((OR))	醫方類聚卷之五