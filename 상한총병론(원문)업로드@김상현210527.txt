//21. 5. 27. 김상현 의견
//▩ =【艸+冖+祋】 【䖝+隹】=惟@사고전서본
//Z2는 CP혹은 DP 레벨, Z3은 SS 레벨임
//6권 뒤 교감은 제외 (차후 주석작업 필요)
//21. 01. 20. 김진웅 의견
//마멸자: {■=霍@} {■=驗@} {■=抵@}
//없는 글자: {▩=蔲@} {䖝+隹@} {口+孜@} {@曰+八}
//확장한자: 𠡶 𦘺 𢘆 𧏾 𥐼 𣫭 𤺋 𤁋 𠻳 𢪔 𣑕 𦽛 𨒫
((LV))	AA
((OR))	傷寒總病論卷第一

((LV))	XX
((OR))	蘄水龐 安時 撰

((LV))	OO
((OR))	叙論

((LV))	ZZ
((OR))	龐曰, 素問云, 冬三月是謂閉藏, 水冰也地裂, 無擾乎陽. 又云, 彼春之暖, 爲夏之暑, 彼秋之忿, 爲冬之怒, 是以嚴寒冬令, 爲殺厲之氣也. 故君子善知攝生, 當嚴寒之時, 周密居室而不犯寒毒, 其有奔馳荷重, 勞房之人, 皆辛苦之徒也. 當陽氣閉藏, 反擾動之, 令鬱發腠理, 津液強漬, 爲寒所搏, 膚湊反密, 寒毒與榮衛相渾. 當是之時, 勇者氣行則已, 怯者則著而成病矣. 其卽時成病者, 頭痛身疼, 肌膚熱而惡寒, 名曰傷寒. 其不卽時成病, 則寒毒藏於肌膚之間, 至春夏陽氣發生, 則寒毒與陽氣相搏於榮衛之間, 其患與冬時卽病候無異. 因春温氣而變, 名曰温病也. 因夏暑氣而變, 名曰熱病也. 因八節虛風而變, 名曰中風也. 因暑濕而變, 名曰濕病也. 因氣運風熱相搏而變, 名曰風温也. 其病本因冬時中寒, 隨時有變病之形態爾, 故大醫通謂之傷寒焉. 其暑病․濕温․風温死生不同, 形狀各異, 治別有法.

((LV))	ZZ
((OR))	龐曰, 天寒之所折, 則折陽氣. 足太陽爲諸陽主氣, 其經夾脊膂, 貫五臟六府之腧, 上入腦, 故始則太陽受病也. 以其經貫五臟六府之腧, 故病有臟府傳變之候. 以其陽經先受病, 故次第傳入陰經. 以陽主生, 故足太陽水傳足陽明土, 土傳足少陽木, 爲微邪. 以陰主殺, 故木傳足太陰土土傳足少陰水, 水傳足厥陰木. 至第六七日, 當傳足厥陰肝, 木必移氣克於脾土, 脾再受賊邪, 則五臟六府皆危殆矣. 榮衛不通, 耳聾囊縮, 不知人則死, 速用承氣湯下之, [sm/方在可下證中.] 則可保五死一生. 勿從容拯溺, 令病人水漿不入, 湯液不下, 無可奈何也. 素問云, 脾熱病則五臟危. 又云, 土敗木賊則死. 若第六七日傳厥陰, 脉得微緩․微浮, 其證寒熱似瘧, 此爲必愈, 宜桂枝麻黃各半湯和之. [sm/方在可汗證中.] 微緩․微浮爲脾胃脉也, 故知脾氣全不再受克, 邪無所容, 否極泰來, 榮衛將復, 水升火降, 則寒熱作而大汗解矣. 人將大汗必冒昧者, 若久旱天將雨時, 六合皆至昏昧. 雨降之後, 草木皆蘇, 庶物明淨, 玉冊所謂換陽之吉證也.

((LV))	ZZ
((OR))	王叔和云, 土地温涼, 高下不同, 物性剛柔, 餐居亦異. 是以黃帝興四方之問, 歧伯立四治之能, 以訓後賢, 開其未悟. 臨病之工, 宜兩審之.

((LV))	ZZ
((OR))	龐曰, 叔和非醫之圓機, 孰能臻此也. 如桂枝湯自西北二方居人, 四時行之, 無不應驗. 自江淮間地偏暖處, 唯冬及春可行之. 自春末及夏至以前, 桂枝․麻黃․青龍內宜黃芩也. 自夏至以後, 桂枝內故須隨證增知母․大青․石膏․升麻輩取汗也. 若時行寒疫及病人素虛寒者, 正用古方, 不在加減矣. 夏至以後, 雖宜白虎, 詳白虎湯自非新中暍而變暑病, 乃汗後解表藥耳, 一白虎未能駈逐表邪故也. 或有冬及始春寒甚之時, 人患斯疾, 因汗下偶變狂躁不解, 須當作內熱治之, 不拘於時令也. 南方無霜雪之地, 不因寒氣中人, 地氣不藏, 蟲類泄毒, 嵐瘴間作, 不在此法, 治別有方也. 又一州之內, 有山居者爲居積陰之所, 盛夏冰雪, 其氣寒, 腠理閉, 難傷於邪, 其人壽, 其有病者多中風中寒之疾也. 有平居者爲居積陽之所, 嚴冬生草, 其氣温, 腠理踈, 易傷於邪, 其人夭, 其有病者多中濕中暑之疾也. 凡人稟氣各有盛衰, 宿病各有寒熱. 因傷寒蒸起宿疾, 更不在感異氣而變者. 假令素有寒者, 多變陽虛陰盛之疾, 或變陰毒也. 素有熱者, 多變陽盛陰虛之疾, 或變陽毒也.

((LV))	ZZ
((OR))	龐曰, 四時之中, 有寒暑燥濕風火相搏, 喜變諸疾, 須預察之. 其飮食五味禽魚蟲菜果實之属, 性偏有嗜者, 或金石草木藥素甞有餌者, 人五臟有大小․高下․堅脆․端正偏傾, 六府亦有大小․長短․厚薄․緩急, 令人終身長有一病者. 貴者後賤, 富者乍貧, 有常貴, 有常富, 有暴富, 有暴貧, 有暴樂, 有暴苦, 有始樂後苦, 有離絶藴結, 憂恐喜怒者. 夫常貴後賤, 名曰脫營, 常富後貧, 名曰失精. 暴樂暴苦, 始樂後苦, 精竭體沮, 脫勢侯王, 精神內傷, 情慕尊貴, 妄爲喪志. 始富後貧, 焦皮攣筋, 常富惡勞, 驕墮精消. 離間親愛者魂遊絶, 所懷者意喪, 所慮者神勞, 結怨恨者志苦, 憂愁者閉塞而不行, 盛怒者迷惑而不治, 恐懼者蕩憚而不收, 喜樂者撣散而不藏, 此皆非外邪所中而得之於內也. 良工必預審問其由, 先知臟府經絡受病之所, 可舉萬全. 工不思曉, 令五臟六府血氣離守, 迨至不救, 又何言哉. 龐曰, 陰陽虛盛者, 非謂分尺寸也. 榮衛者, 表陽也. 腸胃者, 裏陰也. 寒毒爭於榮衛之中, 必發熱惡寒, 尺寸俱浮大, 內必不甚躁. 設有微煩, 其人飮食欲温而惡冷, 謂陽虛陰盛也, 可汗之則愈, 若誤下則死也. 若寒毒相薄於榮衛之內, 而陽勝陰衰, 極陰變陽, 寒盛生熱, 熱氣盛而入裏, 熱毒居腸胃之中, 水液爲之乾涸, 燥糞結聚. 其人外不惡寒, 必蒸蒸發熱而躁, 甚則讝語. 其脉浮滑而數, 或洪實, 或汗後脉雖遲, 按之有力, 外證已不惡寒, 腹滿而喘, 此皆爲陽盛陰虛, 當下之則愈, 若誤汗則死也. 仲景載三等陽明, 是陽盛陰虛證矣. 調經論云, 陽虛則外寒陰虛則內熱, 陽盛則外熱, 陰盛則內寒, 以此別之. 若陰獨盛而陽氣暴絶, 必四肢逆冷, 臍築湊痛, 身疼如被杖, 面青, 或吐, 或利, 脉細欲絶, 名曰陰毒也. 須急炙臍下, 服以辛熱之藥, 令陽氣復生, 濈然汗出而解. 若陽獨盛而陰氣暴絶, 必發躁, 狂走妄言, 面赤咽痛, 身班班如錦文. 或下利赤黃, 脉洪實或滑促, 名曰陽毒也. 宜用針泄熱, 服以苦酢之藥, 令陰氣復生, 濈然汗出而解也.

((LV))	ZZ
((OR))	龐曰, 夫邪逆陰陽之氣, 非汗不能全其天眞. 素問云, 辛甘發散爲陽, 謂桂枝․甘草․細辛․薑棗․附子之類, 能復陽氣也. 酸苦湧泄爲陰, 謂苦參․大青․葶藶․苦酒․艾之類, 能復陰氣也. 酸苦之藥, 旣折熱復陰亦當小汗而後利者. 經云, 身汗得而後利, 則實者可活是也. 華佗治法云, 傷寒病起自風寒入於腠理, 與精氣分爭, 榮衛否鬲, 周行不通. 病一日至二日, 氣在孔竅皮膚之間, 故病者頭痛惡寒, 身熱, 腰背強重, 此邪氣在表, 隨證發汗則愈.

((LV))	ZZ
((OR))	龐曰, 凡發汗, 須如常覆腰以上, 厚衣覆腰以下, 以腰足難取汗故也. 半身無汗, 病終不解. 凡發汗後, 病證仍存, 於三日內, 可二三發汗, 令腰脚周遍爲度. 若病不解, 便可下之. 設令下後不解, 表裏邪亦衰矣, 足觀脉證調治, 七日內可期正汗爲善也. 發汗後不可再行汗者, 始發熱惡寒, 今不惡寒, 但倍發熱而躁, 始脉浮大, 今洪實, 或沈細數, 始惺靜, 今狂語, 此胃實陽盛, 再行汗藥卽死, 須當下之. 有人始得病變陽盛之證, 須便下之, 不可拘日子深淺次第也. 病三日以上, 氣浮上部, 塡塞胷心, 故頭痛胷中滿, 或多痰涎, 當吐之則愈.

((LV))	ZZ
((OR))	龐曰, 若虛損及新産人不能吐者, 可服枳實散. [sm/枳實細末, 米飮調貳錢, 日可三四服.] 若有虛寒, 手足冷及脉微弱者, 枳實貳兩加桂枝壹兩, 同末之, 如前服.

((LV))	ZZ
((OR))	病五六日以上, 氣結在臟府, 故腹滿身重, 骨節煩疼, 當下則愈. 若小便少, 手足心幷腋下不滋潤, 尙未可攻之, 當消息其候, 不可亂投湯藥, 虛其胃氣也. [sm/以上解華佗治法.]

((LV))	BB
((OR))	太陽證

((LV))	ZZ
((OR))	尺寸俱浮者, 太陽受病也. 一二日發, 以上連風府, 故頭項痛而腰脊強. [sm/此是太陽膀胱經, 属水, 病源云, 小腸者, 非也.]

((LV))	ZZ
((OR))	太陽病, 發熱, 汗出, 惡風, 其脉緩者, 名爲中風. 太陽病, 或已發熱, 未發熱, 必惡寒, 體痛, 脉陰陽俱緊者, 名爲傷寒.

((LV))	ZZ
((OR))	傷寒一日, 太陽受之, 脉若靜者, 爲不傳, 頗欲吐, 若煩躁, 脉數急者, 爲傳也.

((LV))	ZZ
((OR))	傷寒二三日, 陽明少陽證不見者, 爲不傳也. 病發熱而惡寒, 邪發於陽也, 不熱而惡寒者, 邪發於陰也. 發於陽者, 七日愈, 發於陰者, 六日愈, 陽數七, 陰數六故也. [sm/發於陽者, 隨證用汗藥攻其外, 發於陰者, 用四逆輩温其內.]

((LV))	ZZ
((OR))	太陽病, 頭痛至七日以上自愈者, 其經竟故也. 若欲作再經者, 針足陽眀, 使經不傳. [sm/補足陽明, 土三里穴也.]

((LV))	ZZ
((OR))	風者, 解表而不了了者, 十二日愈. [sm/方言曰, 南楚疾愈或謂之差, 或謂之了.]

((LV))	ZZ
((OR))	太陽病, 初服桂枝湯, 反煩不解, 先刺風池․風府, 却與桂枝湯則愈.

((LV))	ZZ
((OR))	太陽病, 自汗, 四支難以屈伸, 若小便難者, 可与陽旦證內加附子壹枚, 炮, 去皮尖, 八破, 同煎服之. [sm/陽旦卽桂枝湯異名.] 若小便數者, 愼不可行此湯, 宜用芍藥甘草湯. 若誤行桂枝附子湯攻表, 則咽乾․煩躁․厥逆․嘔吐者, 作甘草乾薑湯與之, 以復陽氣, 若厥愈足温, 更與芍藥甘草湯, 其脚卽伸, 若胃氣不和, 讝語者, 少與調胃承氣湯, 微溏則讝語止.

((LV))	Z2
((OR))	芍藥甘草湯

((LV))	Z3
((OR))	主脉浮而自汗, 小便數, 寸口脉浮大. 浮爲風, 大爲虛, 風則生微熱, 虛則兩脛攣. 小便數, 仍汗出, 爲津液少, 不可誤用桂枝湯, 宜補虛退熱, 通治誤服湯後病證仍存者. [sm/按古之參兩, 准今之壹兩. 古之參升, 今之壹升. 若以古方裁減, 以合今升秤, 則銖兩升合之分毫難以從俗. 莫若以古今升秤均等, 而減半爲一劑, 稍增其枚粒, 乃便於俗爾. 且仲景方云, 一劑盡, 病證猶在者, 更作減半之劑, 此古方一劑入加其半, 庶可防病未盡而服之也. 有不禁大湯劑者, 再減半亦得. 肘後所謂或以壹分爲兩, 或以貳銖爲兩, 以盞當升可也. 貧家難辦, 或臨時抄撮皆可. 麄末每抄五錢, 水兩平盞, 煎八分服之. 有薑棗者, 每服入薑三片, 棗三枚, 一日三服, 未中病可六七服也. 有不可作煮散者, 是病勢大, 宜依古方行之. 凡湯一劑, 有附子一枚, 增半之劑, 合用附子一枚半. 古方不析枚者, 是枚力要完也. 半兩以上大附子, 可當一枚半, 四錢以下者, 可用兩枚爲准. 枚傷多不妨, 仲景云強人可加附子成兩枚是也.]

((LV))	Z3
((OR))	芍藥 甘草[sm/各貳兩半]

((LV))	Z3
((OR))	細剉, 水壹升半, 煎七合半, 去滓, 温温分再服.

((LV))	Z2
((OR))	甘草乾薑湯

((LV))	Z3
((OR))	甘草[sm/貳兩] 乾薑[sm/壹兩]

((LV))	Z3
((OR))	煎如前方.

((LV))	Z2
((OR))	調胃承氣湯

((LV))	Z3
((OR))	大黃[sm/壹兩] 甘草[sm/半兩] 芒消[sm/壹大合]

((LV))	Z3
((OR))	細剉, 水壹升, 煎上二味至五合, 去滓, 下芒消烊化, 暖服壹盞, 微溏爲度. 如難利者, 再與一劑.

((LV))	ZZ
((OR))	太陽病汗證, 反下之, 遂利不止, 脉促, 表未解也, 喘而汗出者, 葛根黃芩湯主之.

((LV))	Z2
((OR))	[ip/葛根黃芩湯]

((LV))	Z3
((OR))	黃芩[sm/參錢] 黃連[sm/參兩] 甘草[sm/半兩] 乾葛[sm/貳兩]

((LV))	Z3
((OR))	細剉, 水壹升半, 煎七合半, 去滓, 温飮壹盞, 日三服.

((LV))	BB
((OR))	陽眀證

((LV))	ZZ
((OR))	尺寸俱長者, 陽明受病也. 當二三日發, 以其脉夾鼻, 絡於目, 故身熱, 目痛鼻乾, 不得卧. [sm/此證惡寒可發汗, 若惡寒罷, 反自汗惡熱者, 爲胃家實, 属正陽明, 宜調胃承氣湯, 方在太陽證下.]

((LV))	ZZ
((OR))	龐曰, 有三陽陽明者, 其太陽陽明, 本太陽病, 若發汗, 若下, 若利小便, 此亡津液, 胃中乾燥, 因轉属陽明也, 少陽陽明者, 本傳到少陽, 因發汗, 利小便已, 胃中燥, 大便難也, 正陽陽明者, 病人本風盛氣實, 津液消鑠, 或始惡寒, 汗出多, 寒罷而反發熱, 或始得病便發熱狂言也.

((LV))	ZZ
((OR))	凡陽明證俱宜下, 唯中寒惡寒爲病在經, 與太陽合病属表, 可發其汗.

((LV))	ZZ
((OR))	二陽合病, 脉必浮大而長, 外證必頭痛腰疼, 肌熱目疼鼻乾也. 浮大者, 太陽受病也, 長者, 陽明也. 頭腰太陽也, 肌目鼻陽明也.

((LV))	ZZ
((OR))	二陽併病, 太陽證罷, 伹發潮熱, 手足漐漐汗出, 大便難而讝語者, 大承氣湯下之則愈. [sm/方在可下證中.]

((LV))	ZZ
((OR))	二陽併病, 太陽初得時, 發其汗, 汗先出復不徹, 因轉属陽明, 自微汗不惡寒. 若太陽證不罷, 不可下, 下之爲逆, 如此者可小發其汗. 設面色正赤者, 陽氣怫鬱在表, 當解之蒸之. 若汗出不徹, 當短息, 不足言, 陽氣怫鬱不得越, 當汗出而不汗, 其人短氣但坐, 以汗出不徹故也, 宜麻黃湯更發其汗卽愈. 何以知其汗不徹, 其脉澁故知也. [sm/方在可汗證中. 古本字多差誤, 以從來所見病人證候中, 符合如此, 故改正.] 陽明病, 能食爲中風, 不能食爲中寒.

((LV))	ZZ
((OR))	陽明病中寒, 脉浮無汗, 其人必喘, 發汗則愈, 宜麻黃湯. [sm/方在可汗證中.]

((LV))	ZZ
((OR))	陽明病, 脉遲, 汗出多, 微惡寒者, 表未解, 發汗則愈, 宜桂枝湯. [sm/方在可汗證中.] 若不惡寒, 爲外欲解, 手足濈然汗出者, 大便已鞭, 宜大承氣湯. [sm/方在可下證中.]

((LV))	ZZ
((OR))	陽明病有不可攻者, 謂陽明病, 心下鞭滿者, 不可攻, 攻之利不止者死, 利止者愈.

((LV))	ZZ
((OR))	陽明病, 或發汗, 或自汗, 大便雖鞭, 小便少者, 未可攻, 津液恐還入胃, 必先鞭後溏也. 小便自如, 乃可攻之. 陽明中風, 口苦咽乾, 腹滿微喘, 發熱惡寒, 其脉浮緊. 若下之, 則腹滿小便難也. [sm/此證必無汗, 与後證相似, 且惡寒無汗爲異, 以咽乾腹滿, 亦不宜正与汗藥, 別与消詳也.]

((LV))	ZZ
((OR))	陽明病, 脉浮而緊, 咽乾口苦, 腹滿而喘, 發熱汗出, 不惡寒而反惡熱, 身重. 若發汗則煩躁憒憒, 反讝語, 若加温針, 必怵惕煩躁不得眠, 若下則胃中空虛, 客氣動鬲, 心中懊憹, 苔生舌上者, 梔子香豉湯主之.

((LV))	Z2
((OR))	[ip/梔子香豉湯]

((LV))	Z3
((OR))	肥梔子[sm/拾枚] 香豉[sm/貳合]

((LV))	Z3
((OR))	水貳升, 煑梔子減半, 下豉再煑捌合, 去滓, 温服壹盞. 得快吐者, 止後服.

((LV))	ZZ
((OR))	脉浮緊, 必無汗, 而反有汗, 咽燥, 腹滿, 惡熱, 法當下之, 而又脉浮緊, 不當下, 此恐變風温, 宜細詳.

((LV))	ZZ
((OR))	陽明病, 口鼻燥, 但漱水而不欲嚥者, 必衂.

((LV))	BB
((OR))	少陽證

((LV))	ZZ
((OR))	尺寸俱弦者, 少陽受病也. 當二三日發, 以其脉上循脇, 絡於耳, 故胷脇痛而聾. [sm/足少陽膽属木, 弦者, 細長如琴弦狀. 仲景云, 脉浮而緊曰弦. 非謂此弦脉也, 凡傷寒脉浮緊相載, 皆属弦之類也. 有属太陽, 有属陽明者. 少陽正得弦脉, 躰是小弦長大脉也, 多宜和表, 鮮有汗證.]

((LV))	ZZ
((OR))	少陽之證, 口苦, 咽乾, 目眩也.

((LV))	ZZ
((OR))	此三陽經皆病, 未入於藏, 可汗而解. [sm/仲景少陽證, 唯小柴胡乃和表藥耳.]

((LV))	ZZ
((OR))	弦細, 頭痛發熱, 属少陽, 宜小柴胡湯. 不可發汗, 發汗則讝語, 此属胃, 胃和則愈, 不和則煩而躁, 宜調胃承氣湯. 此属少陽․陽明證也. [sm/方在太陽證中.]

((LV))	ZZ
((OR))	本太陽病不解, 轉入少陽者, 脇下鞭滿, 乾嘔不能食, 往來寒熱, 尙未可吐下, 脉緊者, 小柴胡湯主之. [sm/少加牡蠣.]

((LV))	ZZ
((OR))	若已吐下, 發汗, 温針, 讝語, 小柴胡湯證罷, 此爲壊病, 知犯何逆, 以法治之. [sm/知犯何逆者, 犯四種温病, 壊候也.]

((LV))	ZZ
((OR))	少陽中風, 兩耳微聞, 目赤, 胷中滿而煩, 不可吐下, 吐下則驚悸, 小柴胡湯主之. [sm/方在和表證中.]

((LV))	ZZ
((OR))	三陽合病, 脉浮大, 上關上, 但欲眠睡, 合目則汗. [sm/不言弦者, 隱於長大也.]

((LV))	ZZ
((OR))	三陽合病, 面垢讝語, 腹滿身重, 不能轉側, 遺尿. 發汗則讝語, 下之則額上生汗, 手足逆冷. 若自汗者, 宜白虎湯. [sm/方在厥陰證中.]

((LV))	ZZ
((OR))	傷寒四五日, 或六七日, 無大熱, 其人躁悶, 此爲陽去入陰也.

((LV))	ZZ
((OR))	傷寒三四日, 陽爲盡, 三陰當受邪, 其人反能食而不嘔, 此爲三陰不受邪也. [sm/病到陰必吐利.]

((LV))	ZZ
((OR))	傷寒三日, 少陽脉小者, 欲愈也. [sm/小而平勻者也.]

((LV))	BB
((OR))	太陰證

((LV))	ZZ
((OR))	尺寸俱沈細者, 太陰受病也. 當四五日發, 其經布胃中, 絡於嗌, 故腹滿而嗌乾, 宜大承氣湯下之. [sm/方在可下證中.]

((LV))	ZZ
((OR))	太陰之爲病, 腹滿而吐, 食不下, 自利益甚, 時腹自痛, 若下之, 必胷下結鞭. 自利不渴者, 属太陰, 其藏有寒故也. [sm/當温之, 以四逆輩.]

((LV))	ZZ
((OR))	傷寒三日, 太陽脉弱, 至四日, 太陰脉大. [sm/脉大而胷滿多痰者, 宜吐之, 無此證者, 宜汗之.] 傷寒脉浮緩, [sm/亦大之類.] 手足自温者, 繫在太陰, 小便不利者, 必發黃, [sm/五苓散加茵蔯主之.] 若小便自利者, 不能發黃, 至七八日, 雖暴煩下利日十餘行, 必自止, 以脾家實, 腐穢當去故也, 橘皮湯主之.

((LV))	Z2
((OR))	五苓茵蔯散

((LV))	Z3
((OR))	以茵蔯濃煎, 湯調五苓散貳錢服之, 日三四, 黃從小便下, 以小便清爲度.

((LV))	Z2
((OR))	橘皮湯

((LV))	Z3
((OR))	橘皮[sm/壹兩] 生薑[sm/貳兩]

((LV))	Z3
((OR))	細剉, 水壹升半, 煎七合去滓, 分貳服, 稍熱呷, 未差再作服.

((LV))	ZZ
((OR))	本太陽病, 醫反下之, 因尔腹滿時痛者, 属太陰也, 桂枝芍藥湯主之.

((LV))	Z2
((OR))	[ip/桂枝芍藥湯]

((LV))	Z3
((OR))	桂枝[sm/壹兩半] 芍藥[sm/參兩] 甘草[sm/壹兩] 大棗[sm/陸枚] 生薑[sm/壹兩半]

((LV))	Z3
((OR))	㕮咀, 以水參升, 煮取壹升半, 去滓, 每温壹盞, 日參服. [sm/注云, 小建中湯不用飴糖, 故芍藥爲君, 止痛復利邪故也.]

((LV))	BB
((OR))	少陰證

((LV))	ZZ
((OR))	尺寸俱沉者, 少陰受病也. 當五六日發, 以其經貫腎, 絡於肺, 繫舌本, 故口燥舌乾而渴, 大承氣湯下之. [sm/方在可下證中.]

((LV))	ZZ
((OR))	少陰之爲病, 脉微細, 於寐也.

((LV))	ZZ
((OR))	少陰中風, 陽微陰浮, 爲欲愈也.

((LV))	ZZ
((OR))	凡少陰病四逆者, 宜温之.

((LV))	ZZ
((OR))	少陰病, 始得之, 反發熱, 脉沉者, 麻黃細辛附子湯主之.

((LV))	Z2
((OR))	[ip/麻黃細辛附子湯]

((LV))	Z3
((OR))	麻黃[sm/貳兩] 細辛[sm/貳兩] 附子[sm/壹枚]

((LV))	Z3
((OR))	㕮咀, 以水三升, 先煮麻黃十數沸, 去上沫, 內諸藥, 煮取壹升, 去滓. 每温壹盞, 日三服.

((LV))	ZZ
((OR))	少陰病, 得之二三日, 麻黃附子甘草湯微汗, 以二三日無陽證, 故微發汗也. [sm/謂初得病二三日, 常見少陰證, 無陽者, 須發小汗也.]

((LV))	Z2
((OR))	[ip/麻黃附子甘草湯]

((LV))	Z3
((OR))	麻黃[sm/貳兩] 甘草[sm/貳兩] 附子[sm/壹枚]

((LV))	Z3
((OR))	㕮咀, 以水參升, 先煮麻黃十數沸, 去上沫, 內諸藥, 煮取壹升半, 去滓, 每温一盞, 日三服.

((LV))	ZZ
((OR))	龐曰, 少陰病脉沉, 不知何沉也, 且沉緊發汗則動經, 沉數爲病在裏, 不可發汗. 詳此脉或沉而濡, 或沉而微, 是表中寒而裏不消, 脉應裏而發熱在表, 故以小辛之藥, 温散而微微取汗也.

((LV))	ZZ
((OR))	少陰病, 吐利, 手足不逆冷, 發熱者不死, 脉不至者, 灸少陰七壯. [sm/太谿穴在內踝後跟骨上動脉陷中. 言發熱者, 謂其身發熱也.]

((LV))	ZZ
((OR))	少陰病, 吐利, 煩躁四逆者, 死. [sm/煩躁者, 內煩躁也. 与茱萸湯證, 宜細審其生死也.]

((LV))	ZZ
((OR))	少陰病, 惡寒而𠡶[sm/居員切.] 時時自煩, 不欲厚衣, 宜大柴胡湯. [sm/方在可下證中.]

((LV))	ZZ
((OR))	少陰病四逆, 惡寒而自𠡶, 脉不至而吐利, 煩躁者, 死. [sm/重詳定此.]

((LV))	ZZ
((OR))	少陰病下利, 利止而眩, 時自冒者, 死. [sm/此合是少陽冒昧汗濈出, 脉匀小浮] [sm/者生. 少陰無眩冒之證.]

((LV))	ZZ
((OR))	少陰病六七日, 息高者, 死.

((LV))	ZZ
((OR))	少陰病, 脉微細沉, 但欲卧, 汗出不煩, 自欲吐, 至五六日自利, 復煩躁, 不得卧寐者, 死.

((LV))	ZZ
((OR))	少陰病, 得之二三日以上, 心中煩, 不得卧者, 黃連阿膠湯主之.

((LV))	Z2
((OR))	[ip/黃連阿膠湯]

((LV))	Z3
((OR))	黃連[sm/壹兩] 黃芩[sm/壹分] 芍藥[sm/壹分] 雞子黃[sm/半枚] 阿膠[sm/炙, 參分, 爲末]

((LV))	Z3
((OR))	以水貳升, 先煮三物, 取壹升, 去滓, 內阿膠烊盡, 小冷, 內雞子黃, 攪令相得, 温温一盞, 日三四服.

((LV))	ZZ
((OR))	少陰病, 下利清水, 色純清, 心下必痛, 口乾躁者, 大承氣湯下之. [sm/方在可下證中.]

((LV))	ZZ
((OR))	少陰病, 吐利, 手足厥冷, 煩躁欲死者, 茱萸湯主之.

((LV))	Z2
((OR))	[ip/茱萸湯]

((LV))	Z3
((OR))	茱萸[sm/壹兩半, 湯洗三遍] 人參[sm/參分] 生薑[sm/壹兩半] 大棗[sm/參个]

((LV))	Z3
((OR))	以水參勝半, 煮取壹勝半, 去滓. 每温一盞, 日參服.

((LV))	ZZ
((OR))	少陰病, 咽痛者, 桔梗甘草湯主之.

((LV))	Z2
((OR))	[ip/桔梗甘草湯]

((LV))	Z3
((OR))	桔梗[sm/半兩] 甘草[sm/壹兩]

((LV))	Z3
((OR))	細剉, 水壹勝, 煎半勝, 去滓, 作參服, 細呷之.

((LV))	ZZ
((OR))	又半夏散亦主之.

((LV))	Z2
((OR))	[ip/半夏散]

((LV))	Z3
((OR))	半夏[sm/湯洗七遍] 桂枝[sm/去皮] 甘草[sm/炙]

((LV))	Z3
((OR))	右各等分, 各別搗篩已, 合治之. 每服參錢, 水壹盞半, 煎至八分, 温冷少少嚥之.

((LV))	ZZ
((OR))	少陰病, 下利清榖, 裏寒外熱, 手足厥逆, 脉微欲絶, 身反不惡寒, 其人面赤, 或腹痛, 或乾嘔, 或咽痛, 或利止脉不出者, 通脉四逆湯主之.

((LV))	Z2
((OR))	[ip/通脉四逆湯]

((LV))	Z3
((OR))	甘草[sm/壹兩] 附子[sm/大者半个, 強人加半个.] 乾薑[sm/參分, 強人加壹兩半]

((LV))	Z3
((OR))	細剉, 水參升, 煎至壹升, 去滓, 每温服一盞, 日三四服. 未差, 急更作一劑, 不可作煮散. 其脉續續出者愈, 暴出者死. 面赤者, 加連須葱四莖, 去青, 腹痛, 去葱加芍藥壹兩, 嘔者加生薑壹兩, 咽痛者去芍藥加桔梗半兩, 利止脉不出者, 去桔梗加人參半兩. 病與方皆相應者, 乃與服[sm/之] .

((LV))	ZZ
((OR))	少陰病, 下利六七日, 欬而嘔渴, 心煩不得眠者, 宜猪苓湯.

((LV))	Z2
((OR))	[ip/猪苓湯]

((LV))	Z3
((OR))	猪苓 茯苓 澤瀉 滑石 阿膠[sm/各半兩]

((LV))	Z3
((OR))	㕮咀, 以水貳升, 先煮四物取壹升, 去滓, 內阿膠末烊盡, 每温一盞服.

((LV))	ZZ
((OR))	少陰病, 下利咽痛, 胷滿心煩, 猪膚湯主之.

((LV))	Z2
((OR))	[ip/猪膚湯]

((LV))	Z3
((OR))	猪膚[sm/半斤]

((LV))	Z3
((OR))	以水五升, 煮取貳升半, 去滓, 加白蜜半升, 白粉貳合半, 熬香和令相得, 每温服一盞, 日三四服.

((LV))	ZZ
((OR))	少陰病, 四逆, 其人或欬, 或悸, 或小便不利, 或腹中痛, 或泄利下重者, 四逆散主之.

((LV))	Z2
((OR))	[ip/四逆散]

((LV))	Z3
((OR))	甘草 枳實 柴胡 芍藥[sm/各伍分]

((LV))	Z3
((OR))	擣篩爲細末, 白飮和服方寸匕, 日三服. 欬者加五味子․乾薑炮, 各貳分半, 幷主下利, 悸者, 加桂貳分半, 小便不利者, 加赤茯苓貳分半, 腹痛者, 加附子壹箇, 炮, 去皮臍, 泄利下重者, 先以水參升, 薤白壹升半, 煮取貳升, 去滓, 以散方寸匕, 用薤白湯一盞, 煎八分, 日三四服.

((LV))	BB
((OR))	厥陰證

((LV))	ZZ
((OR))	尺寸俱微者, 厥陰受病也. 六七日發, 以其脉循陰而絡於肝, 故煩滿而囊縮. [sm/微緩者, 囊必不縮. 若外證發熱, 惡寒似瘧, 爲欲愈候, 宜桂枝麻黃各半湯也. 若尺寸俱沉短者, 囊必縮, 宜承氣湯下之, 方在可下證中.]

((LV))	ZZ
((OR))	厥陰之爲病, 消渴, 氣上衝心, 中痛熱, 飢而不欲食, 食則吐蚘, 下之利不止, 烏梅丸主之.

((LV))	ZZ
((OR))	傷寒, 脉微而厥, 至七八日膚冷, 其人躁無暫安者, 此藏厥, 非蚘厥也. 蚘厥者, 其人當吐蚘, 令病者靜而復煩也, 此藏寒. 蚘上入其鬲, 故煩, 須臾復止. 得食而嘔又煩者, 蚘聞食臭卽出, 其人常自吐蚘. 蚘厥者, 烏梅丸主之. 又治久痢. [sm/藏厥宜四逆輩, 極冷服之.]

((LV))	Z2
((OR))	[ip/烏梅丸]

((LV))	Z3
((OR))	烏梅[sm/壹百伍拾个]  乾薑[sm/伍兩]  黃連[sm/捌兩]  當歸[sm/貳兩] 川椒   桂枝   附子  人參  黃蘗  細辛[sm/各參兩]

((LV))	Z3
((OR))	異擣篩, 合治之. 以苦酒浸烏梅一宿, 去核, 蒸之貳斗米下, 飯熟擣成泥, 和藥令相得, 內臼中, 與蜜再杵二千下, 丸如梧桐子大, 先食飮服十丸, 日三服. 稍加至二十丸, 禁生冷․滑臭食物等.

((LV))	ZZ
((OR))	厥陰中風, 脉微浮者爲欲愈, 不浮爲未愈.

((LV))	ZZ
((OR))	脉遲, 反以黃芩湯得徹其熱, 腹中應冷, 當不得食, 今反能食, 此爲除中, 必死.

((LV))	ZZ
((OR))	先厥後發熱, 下利必自止, 而反汗出咽痛者, 其喉爲痺, 發熱無汗, 其利自止, 若不止, 必便膿血者, 其喉不痺. 龐曰, 熱少微厥, 指頭寒, 嘿嘿不欲食, 煩躁數日, 小便自如, 此熱除也. 宜乾薑甘草湯. [sm/方在太陽證中.]

((LV))	ZZ
((OR))	龐曰, 手足逆冷, 皆属厥陰, 不可下, 亦不可汗. 有須下證者, 謂手足雖逆冷, 或有温時手足雖逆冷而手足掌心必煖, 非正厥也, 故可消息汗下也.

((LV))	ZZ
((OR))	傷寒一二日, 至四五日, 厥者必發熱, 前發厥者, 後必發熱, 厥甚熱亦甚, 厥微熱亦微厥. 不過五日, 六日不厥者必愈. 若六日厥者, 必發熱愈甚, 仍下利也.

((LV))	ZZ
((OR))	龐曰, 寒熱而厥, 面色不澤, 冒昧者, 當用緜衣包手足, 令温煖, 必大汗而解也. 有不因大汗下, 而兩手忽無脉, 謂之雙伏, 或一手無脉, 謂之單伏. 或利止, 如此必有正汗, 急用四逆輩温之, 時有汗便安. 脉終不出者, 死. 下利, 先厥後發熱, 利必自止. 不尔, 咽中痛, 或喉痺, 若便膿血者, 其喉不痺.

((LV))	ZZ
((OR))	厥而下利者, 當不能食, 反能食者, 爲除中, 必死, 能食反發熱, 脉數者, 必發癰膿, 厥而嘔, 胷脇煩滿, 後必便膿血.

((LV))	ZZ
((OR))	病者手足冷, 小腹按之痛, 此結冷在膀胱關元也. [sm/當關元灸之.]

((LV))	ZZ
((OR))	發熱下利, 厥逆, 躁不得卧者, 死.

((LV))	ZZ
((OR))	病人手足厥冷, 脉乍緊者, 邪結在胃中, 心下滿而煩, 不能飮食者, 病在胷中, 當吐之, 宜瓜蒂散. 凡病可吐者皆宜此方.

((LV))	Z2
((OR))	[ip/瓜蒂散]

((LV))	Z3
((OR))	瓜蒂 赤小豆[sm/等分]

((LV))	Z3
((OR))	細末, 別以香豉壹合, 熱湯參盞, 煮作稀糜, 去滓. 取汁和散壹錢, 温温頓服. 不吐者, 少少加藥再服, 得吐快乃止. 諸亡血虛家, 不可與服. [sm/有用丁香者吐之, 多{■=霍@}燥人.]

((LV))	ZZ
((OR))	傷寒厥而心下悸, 宜先治水, 當服茯苓甘草湯, 次治其厥, 不尔, 水漬入胃, 必作利也.

((LV))	Z2
((OR))	茯苓甘草湯

((LV))	Z3
((OR))	茯苓 桂[sm/各壹兩] 生薑[sm/壹兩半] 甘草[sm/半兩]

((LV))	Z3
((OR))	細剉, 水二升, 煎壹升, 温飮壹盞, 悸止爲度.

((LV))	ZZ
((OR))	傷寒六七日, 大下後, 寸脉沉而遲, 手足厥逆, 下部脉不至, 咽喉不利, 唾膿血, 泄利不止者, 爲難治, 宜麻黃升麻湯. [sm/有不因下而自利加衂血者, 永宜此方.]

((LV))	Z2
((OR))	[ip/麻黃升麻湯]

((LV))	Z3
((OR))	麻黃[sm/壹兩] 升麻 當歸[sm/各半兩] 知母 黃芩 萎蕤[sm/各參錢] 芍藥 天門冬 桂枝 茯苓 甘草 石膏 白朮 乾薑[sm/各壹錢半]

((LV))	Z3
((OR))	細剉, 水貳升半, 先煮麻黃一二沸, 去沫, 內諸藥, 煮壹升貳合, 去滓, 温服一盞, 如人行七八里久, 進一服, 以汗出卽住服.

((LV))	ZZ
((OR))	本自寒, 醫復吐下之, 寒格愈逆, 食入口卽吐, 宜乾薑黃芩湯.

((LV))	Z2
((OR))	[ip/乾薑黃芩湯]

((LV))	Z3
((OR))	乾薑 黃芩 黃連 人參[sm/各壹兩半]

((LV))	Z3
((OR))	細剉, 水參升, 煮取壹升半, 去滓. 温服一盞.

((LV))	ZZ
((OR))	下利, 微熱而渴, 脉弱者自愈. 脉數汗出亦然, 緊爲未解, 發熱而厥, 七日下利, 爲難治.

((LV))	ZZ
((OR))	凡厥, 通用四逆湯, [sm/方在四逆證中.] 謂其脉浮遲, 或微, 或細, 或沉, 皆属裏有寒也.

((LV))	ZZ
((OR))	厥而脉滑者, 爲裏有熱, 白虎湯主之.

((LV))	Z2
((OR))	[ip/白虎湯]

((LV))	Z3
((OR))	知母 石膏[sm/捌兩] 甘草[sm/半兩] 粳米[sm/參合]

((LV))	Z3
((OR))	以水五升, 煮米熟湯成, 去滓. 温服一盞, 日三服, 有渴加人參半兩.

((LV))	ZZ
((OR))	龐曰, 三陽皆有合病. 凡合病者, 有十四證, 唯三陰無合病.

((LV))	BB
((OR))	兩感證

((LV))	ZZ
((OR))	龐曰, 素問載兩感於寒, 其脉應與其病形者, 一日則巨陽與少陰俱病, 頭痛口乾, 而煩滿, 二日則陽明與太陰俱病, 腹滿身熱, 不欲食, 讝語, 三日則少陽與厥陰俱病, 則耳聾囊縮而厥, 水漿不入口, 不知人, 六日死. 言其六日死者, 是藏府榮衛或有所通行, 故四日少陰與太陽俱病, 五日與太陰與陽明俱病, 六日厥陰與少陽俱病, 是重傳得六日死矣. 其有三日死者, 素問謂陽明爲五藏十二經脉之長, 其邪氣盛, 故不知人, 三日其氣乃絶, 故死矣. 夫邪氣盛則實, 表裏邪實, 併領血氣入胃, 不通於榮衛氣血, 故氣血隨邪而盡, 則三日死矣. 其脉候素問已脫, 今詳之. 凡沉者, 皆属陰也. 一日脉當沉而大, 沉者, 少陰也, 大者, 太陽也, 二日脉當沉而長, 三日脉當沉而弦, 乃以合表裏之脉也. 沉長․沉弦皆隱於沉大. 凡陰不當合病, 唯三陽可以合病, 今三陰與三陽合病, 故其脉似沉緊而大, 似沉實而長, 亦類革至之死脉也.

((LV))	BB
((OR))	三陰三陽傳病證

((LV))	ZZ
((OR))	龐曰, 傷寒一日, 巨陽受病, 前所說膀胱詳矣. 病源云小腸, 雖則誤其標本, 其手足陰陽自有併病者. 故素問云, 六日三陰三陽․五藏六府皆受病, 榮衛不行, 五藏不通, 則死矣. 是表裏次第傳, 不必兩感, 亦有至六日傳徧五藏六府而死者也. 素問云, 諸浮不躁者, 皆在陽則爲熱, 其有躁者在手. 假令第一日脉不躁, 是足太陽膀胱脉先病, 脉加躁者, 又兼手太陽小腸也. 又云, 諸細而沉者, 皆在陰, 則爲骨痛, 其有靜者在足. 假令第四日脉靜者, 足太陰始傳病也. 脉加數, 又兼手太陰病也. 故六日亦能傳徧藏府也. 躁謂脉數, 靜謂脉不數, 用藥則同, 若用鍼, 須取足與手之經也.

((LV))	XX
((OR))	傷寒總病論卷第一

((LV))	AA
((OR))	傷寒總病論卷第二

((LV))	BB
((OR))	可發汗證

((LV))	ZZ
((OR))	大法春宜發汗.

((LV))	ZZ
((OR))	太陽中風, 陽浮而陰弱, 陽浮者自發熱, 陰弱者自汗出, 嗇嗇惡寒, 浙浙惡風, 翕翕發熱, 鼻鳴乾嘔者, 桂枝湯主之.

((LV))	Z2
((OR))	[ip/桂枝湯]

((LV))	Z3
((OR))	桂枝 芍藥 生薑[sm/各壹兩半] 甘草[sm/壹兩] 大棗[sm/陸个]

((LV))	Z3
((OR))	㕮咀, 水參升半, 微火煎取壹升七合半, 生布絞去滓, 温服一盞. 須臾, 啜熱粥一椀, 令助藥力. 周覆一時, 汗徧身濈濈者益佳, 不可令如水流漓, 病必不除. 若一服汗出病差, 止後服, 不必盡劑也. 若不汗, 如前法更服, 半日許令三服. 若病重者, 一日一夜可盡一劑. 病證猶存者, 更作服. 若汗未出, 乃至二三劑. 忌生冷․粘滑․肉麪․五辛․酒酪․臭惡等物.

((LV))	ZZ
((OR))	太陽病, 初服桂枝湯, 反煩不解者, 先刺風池․風府, 却與桂枝湯則愈. 按風池是少陽之經, 陽維之會, 不針天柱而取風池者, 陽維維諸陽, 巨陽與諸陽主氣故也.

((LV))	ZZ
((OR))	龐曰, 凡桂枝湯證, 病者常自汗出, 小便不數, 手足温和, 或手足指梢露之, 則微冷, 覆之, 則温渾身熱, 微煩而又増寒, 始可行之. 若病者身無汗, 小便數, 或手足逆冷, 不惡寒, 反惡熱, 或飮酒後, 愼不可行桂枝湯也. [sm/脉緊必無汗, 設有汗, 不可誤作桂枝證.]

((LV))	ZZ
((OR))	太陽病, 發汗, 遂漏不止, 其人惡風, 小便難, 四支微急, 難以屈伸者, 桂枝加附子湯主之. [sm/桂枝湯內, 加附子壹枚, 炮, 去皮尖, 切片同煎, 如前. 小便難, 爲有津液, 可作汗, 若小便數, 不可誤認陽旦證也, 陽旦卽桂枝湯異名也.]

((LV))	ZZ
((OR))	下後, 脉促, 胷滿者, 桂枝去芍藥湯主之. [sm/桂枝湯內去芍藥, 只用四味也. 芍藥味酸, 脉促胷滿, 恐成結胷, 故去芍藥之佐, 全用辛其, 發散其毒氣也.]

((LV))	ZZ
((OR))	服桂枝湯, 或下之, 仍頭項強痛, 翕翕熱, 無汗, 心下滿微痛, 小便不利者, 桂枝去桂加白朮茯苓各一兩半主之. [sm/不用桂, 加水成四升, 取二升.]

((LV))	ZZ
((OR))	太陽病, 項背強几几, 汗出惡風者, 桂枝加葛根貳兩, 添水成四升, 煎取貳升. 通治柔痓.

((LV))	ZZ
((OR))	太陽, 下之微喘者, 表未解也, 桂枝加杏人厚朴湯主之. [sm/桂枝內加厚朴壹兩, 杏人肆拾枚.] 此則中風自汗, 用桂枝湯證也.

((LV))	ZZ
((OR))	龐曰, 惡寒者, 不當風而憎寒, 惡風者, 當風而憎寒, 皆属表證. 太陽病, 頭痛發熱, 身疼痛, 骨節煩疼, 惡風, 無汗而喘者, 麻黃湯主之.

((LV))	Z2
((OR))	[ip/麻黃湯]

((LV))	Z3
((OR))	麻黃[sm/壹兩半] 桂枝[sm/壹兩] 甘草[sm/半兩] 杏人[sm/參伍拾个]

((LV))	Z3
((OR))	㕮咀, 水貳升半, 煮麻黃數沸, 去上沫, 內諸藥, 煮取壹升貳合半, 去滓, 每飮一盞, 續次服盡, 不用粥投. 温覆, 如桂枝法將息, 未汗, 可再作二三劑.

((LV))	ZZ
((OR))	龐曰, 傷寒之脉, 緊盛而按之澀是也. 脉浮而緊, 浮爲風, 緊爲寒, 風傷衛, 寒傷榮, 榮衛俱病, 骨節煩疼. 外證必發熱, 無汗, 或喘, 其人但憎寒, 手足指末必微厥, 久而復温, 掌心不厥, 此傷寒無汗, 用麻黃證.

((LV))	ZZ
((OR))	凡脉浮數, 或浮緊, 無汗, 小便不數, 病雖十餘日, 尙宜麻黃湯也.

((LV))	ZZ
((OR))	太陽中風, 脉浮緊, 發熱惡寒, 身痛, 不汗出而煩躁者, 大青龍湯主之. 若脉微弱, 自汗出, 惡風者, 不可服之, 服之則厥逆, 筋惕肉瞤, 此爲逆也.

((LV))	Z2
((OR))	大青龍湯

((LV))	Z3
((OR))	麻黃[sm/參兩] 桂枝 甘草 石膏[sm/各壹兩] 杏人[sm/貳拾个] 棗[sm/伍枚] 生薑[sm/壹兩半]

((LV))	Z3
((OR))	㕮咀, 水五升, 煮麻黃數沸, 去上沫, 內諸藥, 煮取二升. 每温飮一盞, 微汗爲度. 若汗周身潤則止服, 未周身潤, 可停待少時服盡. 不欲汗多, 亡陽故也. 亡陽遂虛, 惡風, 煩躁, 不得眠也.

((LV))	ZZ
((OR))	傷寒, 脉浮緩, 身不疼, 但重, 乍有輕時, 無少陰證者, 大青龍湯主之. [sm/少陰當言太陰. 按太陰證內有脉浮緩, 手足温者, 繫太陰. 太陰當發, 證属青龍湯, 似桂枝證, 反無汗而脉緊, 似麻黃證, 反身不疼而脉浮緩.]

((LV))	ZZ
((OR))	太陽病, 項背几几, 無汗惡風, 葛根湯主之.

((LV))	Z2
((OR))	[ip/葛根湯]

((LV))	Z3
((OR))	葛根[sm/貳兩] 麻黃[sm/壹兩半] 桂枝[sm/壹兩] 甘草[sm/壹兩] 芍藥[sm/壹兩] 大棗[sm/陸枚] 生薑[sm/壹兩半]

((LV))	Z3
((OR))	㕮咀, 水四升, 先煮麻黃․葛根數沸, 去沫, 下諸藥, 煮取貳升半, 去滓. 每温飮一盞, 日三服, 如桂枝湯將息.

((LV))	ZZ
((OR))	太陽與陽明合病, 必自下利者, 葛根湯主之.

((LV))	ZZ
((OR))	太陽與陽明合病, 不利, 但嘔者, 葛根加半夏湯主之. 用前葛根湯內加半夏壹兩壹分, 湯洗十徧, 每个作四破. 龐曰, 脉浮緊, 無汗, 服湯未中病. 其人發煩, 目瞑, 極者必衂. 小衂而脉尙浮者, 宜麻黃湯, 衂後脉已微者, 不可再行也. 凡脉浮自汗, 服湯不中病, 桂枝證尙在, 必頭痛甚而致衂. 小衂而脉尙浮者, 再與桂枝湯, 衂後脉已微者, 不可再行也.

((LV))	ZZ
((OR))	傷寒三日後, 與諸湯不差, 脉勢如數, 陽氣猶在經絡, 未入藏府, 宜桂枝石膏湯. 此方可夏至後代桂枝證用之, 若加麻黃壹兩, 可代麻黃․青龍湯用之.

((LV))	Z2
((OR))	[ip/桂枝石膏湯]

((LV))	Z3
((OR))	石膏[sm/參兩] 梔子[sm/貳拾肆个] 生薑[sm/壹兩半] 桂枝 黃芩 甘草[sm/各壹兩] 升麻 葛根[sm/各壹兩半]

((LV))	Z3
((OR))	㕮咀, 水五升, 煮取貳升半, 去滓, 温飮一盞, 食頃再服. 若得汗, 卽止後服.

((LV))	ZZ
((OR))	龐曰, 凡發汗, 以辛甘爲主, 復用此苦藥者, 何也. 然辛甘者, 折陰氣而助陽氣也. 今熱盛於表, 故加苦以發之. 素問云, 熱淫于內, 以苦發之故也.

((LV))	Z2
((OR))	葛根龍膽湯

((LV))	Z3
((OR))	療病四五日不差, 身體毒熱, 面赤, 兼治陽毒風温.

((LV))	Z3
((OR))	葛根[sm/生者肆兩, 乾者貳兩代] 生薑 升麻 大青 龍膽 桂枝 甘草 麻黃 芍藥[sm/各半兩] 萎蕤[sm/壹兩] 石膏[sm/壹兩半]

((LV))	Z3
((OR))	㕮咀, 水四升半, 下麻黃, 煮數沸, 去上沫, 內諸藥, 煎貳升, 去滓. 温飮一湯盞, 日三夜二. [sm/凡葛根, 須用家園味甘多白粉者爲佳, 若誤用味苦野葛多吐, 人轉増病.]

((LV))	ZZ
((OR))	時行熱病, 六七日未得汗, 脉洪大或數, 面目赤, 身體大熱, 煩躁狂語欲走, 大渴甚. 又五六日以上不解, 熱在胃中, 口禁不能言, 爲壞傷寒, 醫所不能治. 如死人, 或精神已竭, 心下纔煖, 發開其口, 嚾藥下咽卽活, 兼治陽毒.

((LV))	Z2
((OR))	麦奴丸

((LV))	Z3
((OR))	麻黃[sm/參分] 釜底煤 黃芩 竈底墨 梁上塵 小麦奴 竈中黃土[sm/各壹分] 芒消 大黃[sm/各半兩]

((LV))	Z3
((OR))	細末, 蜜丸彈子大, 新汲水三合, 和一丸硏服之. 渴者但令冷水足意飮之, 須臾當寒竟, 汗出便差. 若日移五尺不汗, 依前法再服一丸. 差卽止, 須微利. 小麦奴乃小麦未熟時叢中黒夌捻之成黒勃者是也, 無, 卽以小麦炒黒焦, 地上出火毒用之亦得. 此藥須是病人大渴, 倍常躁盛, 若小渴者強與之爲禍耳, 強人每服半雞子大. [sm/亦治瘟瘧.]

((LV))	ZZ
((OR))	傷寒, 連服發汗湯七八劑, 汗不出者, 死. 如中風法蒸之, 使温熱之氣外迎, 無不得汗也, 古今用効. 薪火燒地, 良久去火, 掃地以水洒之. 取蠶沙․桃栢․荊葉․糠及麦麩皆可. 同和鋪燒地上, 可側手厚, 上鋪席, 令病人卧席上, 温覆之. 熱月只可夾被覆, 其汗立出. 後周身至脚心皆汗濈濈, 乃用温粉撲止, 移之上牀卽愈. 無蚕沙卽用麩糠之類, 鋪燒地上亦得. [sm/温粉法, 白朮․藁本․白芷各貳兩, 末之, 入英粉拾貳兩, 和勻用之. 無英粉以蜯粉代之.]

((LV))	ZZ
((OR))	傷寒差後, 有不了了證者, 謂至十日或半月二十日, 終不惺惺, 常昏沉以失精神, 言語錯謬, 或無寒熱, 有似鬼祟, 或朝夕潮熱頰赤, 或有寒熱如瘧狀, 此乃發汗不盡, 餘毒氣在心胞絡間所致也, 宜知母麻黃湯.

((LV))	Z2
((OR))	[ip/知母麻黃湯]

((LV))	Z3
((OR))	知母[sm/壹兩半] 麻黃[sm/壹兩] 芍藥 黃芩 甘草 桂枝[sm/各半兩]

((LV))	Z3
((OR))	㕮咀, 水貳升半, 煮麻黃數沸, 去上沫, 內諸藥, 取壹升參合, 去滓. 每温飮一大盞, 半日可相次三服, 温覆令微汗. 若心煩欲水, 當稍與之, 令胃中和則愈. 未汗盡劑.

((LV))	ZZ
((OR))	太陽病, 下之後, 氣上衝, 其脉必浮, 可依證發汗, 不與汗則成結胷也. 凡發汗, 脉浮大, 雖大便秘, 小便少者, 可發汗而解也. 合汗不汗, 諸毛孔閉塞, 悶絶而死.

((LV))	BB
((OR))	不可發汗證

((LV))	ZZ
((OR))	脉浮緊, 法當身痛, 當以汗解. 假令尺中脉遲, 爲榮氣不足, 血少故也. [sm/前陽明病脉遲, 汗出多, 微惡寒, 宜桂枝湯. 不責榮不足, 盖尺脉長大而遲也. 此若軟緊而遲, 不可汗, 宜小建中湯.]

((LV))	Z2
((OR))	小建中湯

((LV))	Z3
((OR))	桂枝[sm/參分] 生薑[sm/參分] 芍藥[sm/壹兩半] 甘草[sm/半兩] 棗[sm/陸枚] 飴糖[sm/兩合半]

((LV))	Z3
((OR))	㕮咀, 水貳升半, 煮取九合, 去滓, 方下飴糖, 煎令化. 每温飮一湯盞, 日進二三服. 尺尙遲, 再作一劑, 入人參加半兩同煎最良. 舊有微溏或嘔者, 不用飴糖也. 兼治傷寒一二日, 胷中悸而煩, 及汗後身疼, 脉沉遲. 又治傷寒陽脉澀, 陰脉弦, 法當腹中急痛, 先小建中湯, 不差, 與柴胡湯. [sm/方在和表證中.]

((LV))	ZZ
((OR))	龐曰, 凡脉緊, 病必無汗, 唯濡而緊, 病必自汗. 勿誤行桂枝, 宜建中湯也.

((LV))	ZZ
((OR))	脉濡弱, 不可發汗, 汗則厥而煩躁, 不得眠.

((LV))	ZZ
((OR))	諸動氣在心腹上下左右, 不可發汗.

((LV))	ZZ
((OR))	龐曰, 諸脉動數微弱, 不可發汗, [sm/以上並宜建中湯. 若煩躁者, 宜竹葉湯.]

((LV))	Z2
((OR))	竹葉湯

((LV))	Z3
((OR))	治虛煩, 病似傷寒, 身亦熱而煩躁, 頭不痛, 身不疼, 脉不數者. 兼治中暍, 渴吐逆而脉滑數者, 及傷寒解後, 虛羸少氣, 逆欲吐者, 並宜服之.

((LV))	Z3
((OR))	淡竹葉[sm/半把] 石膏[sm/肆兩] 半夏[sm/參分] 人參[sm/半兩] 甘草[sm/半兩] 麦門冬[sm/貳兩] 粳米[sm/壹合, 淘過]

((LV))	Z3
((OR))	細剉, 以水伍升, 煎貳升半, 米熟去滓. 温飮一盞, 日進三服, 夜二服. 嘔者, 加生薑一兩半, 不嘔不用.

((LV))	ZZ
((OR))	虛煩或嘔吐, 脉弦細芤遲, 手足微寒, 胷滿者, 橘皮湯主之, 兼治暴煩下利. [sm/方在太陰證中.]

((LV))	ZZ
((OR))	四逆不可發汗, 發汗則聲嘶, 舌萎不得前, 言亂睛眩者, 命將難全.

((LV))	ZZ
((OR))	咽中閉塞, 不可發汗, 發汗則吐. 血氣微絶, 手足不能自温者, 乾薑甘草湯主之. [sm/方在太陰證中.]

((LV))	ZZ
((OR))	淋家, 不可發汗, 發汗必便血.

((LV))	ZZ
((OR))	瘡家, 雖身痛, 不可發汗, 汗出則痓. [sm/以癰瘡家膿血過多.]

((LV))	ZZ
((OR))	動氣在右, 不可發汗, 汗出則衂而渴, 心苦煩, 飮則吐水. [sm/動者, 謂心腹中虛氣動, 若誤汗有此證, 先宜五苓散三服, 方在可水證中. 次服竹葉湯, 方在前.]

((LV))	ZZ
((OR))	動氣在左, 不可發汗, 發汗則頭眩, 汗出則筋惕肉𣋆, 此爲逆, 難治. [sm/但先服防風白朮散, 次服建中湯, 方在前.]

((LV))	Z2
((OR))	防風白朮散

((LV))	Z3
((OR))	防風[sm/壹兩] 牡蠣粉[sm/半兩] 白朮[sm/參分]

((LV))	Z3
((OR))	細末, 温米飮調下二錢, 日二三服, 汗出續與建中湯.

((LV))	ZZ
((OR))	動氣在上, 不可發汗, 發汗則氣上衝, 正在心端, 李根湯主之.

((LV))	Z2
((OR))	[ip/李根湯]

((LV))	Z3
((OR))	半夏[sm/半兩] 桂枝 當歸 芍藥 黃芩 甘草 人參[sm/各壹分] 茯苓[sm/參分]

((LV))	Z3
((OR))	麤末, 每五錢水兩盞, 薑三片, 甘李根白皮一團, 如雞子黃大, 煎八分, 通口, 日三五服.

((LV))	ZZ
((OR))	動氣在下, 不可發汗, 發汗則心中大煩, 骨節苦痛, 目運惡寒, 食則反吐, 穀不得前, 先服大橘皮湯, 得吐止, 後服建中湯.

((LV))	Z2
((OR))	大橘皮湯[sm/亦主手足冷嘔噦.]

((LV))	Z3
((OR))	橘皮[sm/壹兩半] 生薑[sm/貳兩] 棗[sm/貳拾肆箇] 甘草[sm/半兩] 人參[sm/壹分] 竹茹[sm/半兩]

((LV))	Z3
((OR))	㕮咀, 水參勝, 煎壹升半, 去滓. 温服一盞, 食頃再服.

((LV))	ZZ
((OR))	不當汗而強汗之, 則津液枯槁而死.

((LV))	BB
((OR))	四逆證

((LV))	Z2
((OR))	四逆湯

((LV))	Z3
((OR))	治病發熱頭痛, 脉反沉, 若不差, 身體疼痛者, 脉浮遲, 表熱裏寒, 下利清穀者, 汗出熱不去, 內拘急, 支節疼, 四逆者, 下利厥逆, 惡寒者, 下利腹脹滿, 身疼脉浮者. 先用四逆温裏, 得利止, 乃可隨證用藥攻表也.

((LV))	Z3
((OR))	甘草[sm/壹兩] 附子[sm/半个] 乾薑[sm/參分]

((LV))	Z3
((OR))	㕮咀, 以水壹升半, 煮取陸合, 去滓, 温分作貳服.

((LV))	ZZ
((OR))	手足厥, 脉微欲絶者, 當歸四逆湯主之.

((LV))	Z2
((OR))	[ip/當歸四逆湯]

((LV))	Z3
((OR))	當歸 桂枝 芍藥 細辛[sm/各壹兩半] 棗[sm/參拾陸箇] 甘草 木通[sm/各壹兩]

((LV))	Z3
((OR))	㕮咀, 以水四升半, 煮二升二合, 去滓, 每温一盞服.

((LV))	BB
((OR))	和表證

((LV))	ZZ
((OR))	傷寒表不解, 心下有水氣, 乾嘔, 發熱而欬, 或渴, 或利, 或噎, 或小便難․腹滿而喘者, 小青龍湯主之.

((LV))	Z2
((OR))	[ip/小青龍湯]

((LV))	Z3
((OR))	麻黃 芍藥 細辛 乾薑 甘草 桂枝[sm/各壹兩半] 半夏[sm/參分] 五倍子[sm/半兩]

((LV))	Z3
((OR))	㕮咀, 以水六升, 先煮麻黃數沸, 去上沫, 內諸藥, 煮一升, 去滓, 每温服一盞. 若渴者, 去半夏, 加括樓根壹兩半, 若微利, 去麻黃, 加蕘花一雞子大, 炒赤, 若噎者, 去麻黃, 加附子壹枚, 炮, 小便不利․小腹滿者, 去麻黃, 加赤茯苓貳兩, 若喘, 去麻黃, 加杏仁壹兩壹分. 無蕘花, 以桃花壹鴨子大, 不炒代之.

((LV))	ZZ
((OR))	太陽病, 得之八九日, 如瘧狀, 發熱惡寒, 熱多寒少, 其人不嘔, 清便欲自可, 一日二三度發. 脉微緩者, 爲欲愈也, 脉微而惡寒, 此陰陽俱虛, 不可更發汗吐下也, 面色反有熱色者, 未解也, 以其不能得小汗出, 其身必痒, 宜桂枝麻黃各半湯.

((LV))	Z2
((OR))	[ip/桂枝麻黃各半湯]

((LV))	Z3
((OR))	桂枝湯末 麻黃湯末[sm/各三分]

((LV))	Z3
((OR))	以水一升半, 棗三箇, 生薑三片, 煎減半, 去滓, 温飮一盞. 未有小汗, 再服之.

((LV))	ZZ
((OR))	服桂枝湯, 大汗出, 脉洪, 證候不改者, 服桂枝湯, 如前法, 若形似瘧狀, 日再發者, 宜桂枝二麻黃一湯.

((LV))	Z2
((OR))	[ip/桂枝二麻黃一湯]

((LV))	Z3
((OR))	桂枝湯末[sm/壹兩] 麻黃湯末[sm/半兩]

((LV))	Z3
((OR))	以水一升半, 薑三片, 棗三箇, 煎減半, 去滓, 温飮一盞. 未有小汗, 再服之.

((LV))	ZZ
((OR))	服桂枝湯, 大汗出後, 大煩渴, 脉洪大者, 白虎湯加人參主之. [sm/方在厥陰證中.]

((LV))	ZZ
((OR))	龐曰, 傷寒, 已得汗, 身和脉弦細, 讝語妄見, 此爲津液不和, 與小柴胡去仁參加桂枝湯服之, 津液和自愈, 未差, 与調胃承氣湯下之.

((LV))	ZZ
((OR))	傷寒六七日, 發熱, 微惡寒, 支節煩疼, 微嘔, 心下攴結, 外證未去, 柴胡桂枝湯主之, 兼治寒疝腹痛.

((LV))	Z2
((OR))	[ip/柴胡桂枝湯]

((LV))	Z3
((OR))	柴胡[sm/壹兩] 桂枝 黃芩 人參[sm/各半兩] 半夏[sm/四錢字] 芍藥[sm/半兩] 甘草[sm/一錢一字] 大棗[sm/九枚] 生薑[sm/半兩]

((LV))	Z3
((OR))	㕮咀, 以水三升半, 煮取一升七合半, 去滓, 温飮一盞.

((LV))	Z2
((OR))	小柴胡湯

((LV))	Z3
((OR))	治傷寒五六日, 中風, 往來寒熱, 胷脇滿, 嘿嘿不欲食, 心煩喜嘔, 或胷中煩而不嘔, 或渴, 或腹中痛, 或脇下痞鞭, 或心下悸․小便不利, 或不渴․身微熱, 或欬者.

((LV))	Z3
((OR))	柴胡[sm/貳兩] 甘草 黃芩 人參[sm/各三分] 半夏[sm/陸錢一字] 生薑[sm/三分] 大棗[sm/參枚]

((LV))	Z3
((OR))	㕮咀, 以水六升, 煮取三升, 去滓, 再煎取一升半, 温作三服. 若胷中煩而不嘔者, 去半夏․人參, 加栝樓半箇. 若渴, 去半夏, 加人參成貳兩貳錢半․括樓根貳兩. 若腹中痛, 去黃芩, 加芍藥壹兩半. 若脇下痞鞭, 去大棗, 加牡蠣貳兩. 若心下悸․小便不利, 去黃芩, 加茯苓貳兩. 若不渴․外有微熱, 去人參, 加桂枝壹兩半, 温覆微汗愈. 若欬, 去人參․大棗․生薑, 加五味子壹兩壹分, 乾薑壹兩.

((LV))	ZZ
((OR))	傷寒中風, 有柴胡證, 但見一證, 不必悉具. 凡以柴胡證而下之, 與柴胡湯. 必烝烝而振, 却復發熱汗出而解也.

((LV))	ZZ
((OR))	病十日以上, 脉浮細嗜卧者, 爲己安候, 小柴胡和之, 細而遲者勿與.

((LV))	ZZ
((OR))	婦人中風七八日, 續自寒熱, 發作有時, 經水適断者, 此爲熱入血室, 其血必結, 故使如瘧狀, 發作有時, 小柴胡湯主之.

((LV))	ZZ
((OR))	婦人傷寒發熱, 經水適來, 晝日明了, 暮則讝語, 如見鬼狀, 此爲熱入血室, 無犯胃氣, 必自愈. [sm/先宜小柴胡湯, 不愈, 可刺期門.]

((LV))	ZZ
((OR))	婦人中風, 發熱惡寒, 經水適來, 得之七八日, 熱除而脉遲身凉, 胷脇下滿如結胷狀, 讝語, 此爲熱入血室也, 當刺期門, 隨其實取之.

((LV))	ZZ
((OR))	陽明病, 潮熱, 大便溏, 小便自如, 胷脇滿不去者, 小柴胡湯主之. 又不大便而嘔, 舌上白苔者, 亦宜服之. 上焦得通, 津液得下, 胃氣因和, 身濈然汗出而解.

((LV))	ZZ
((OR))	陽明中風, 脉浮弦大而短氣, 腹滿, 脇下及心痛, 久按之氣不通, 鼻乾不得汗, 嗜卧, 一身及目悉黃, 小便難, 有潮熱, 時時噦, 耳前後腫. 刺之小差, 外不解. 病過十日, 脉續浮者, 與小柴胡湯, 若不尿, 腹滿加噦者, 不治.

((LV))	BB
((OR))	可下證[sm/血證附]

((LV))	ZZ
((OR))	大法秋宜下.

((LV))	ZZ
((OR))	陽明病, 發熱不惡寒, 汗多者, 急下之.

((LV))	ZZ
((OR))	凡脉沉細數, 爲熱在裏. 又兼腹滿咽乾, 或口躁舌乾而渴者, 或六七日不大便, 小便自如, 或目中瞳子不明, 無外證者, 或汗後脉沉實者, 或下利, 三部脉皆平, 心下堅者, 或連發汗, 已不惡寒者, 或已經下, 其脉浮沉按之有力者, 宜大承氣湯.

((LV))	Z2
((OR))	[ip/大承氣湯]

((LV))	Z3
((OR))	大黃[sm/半兩] 厚朴[sm/壹兩] 枳實[sm/壹枚] 朴消[sm/半兩]

((LV))	Z3
((OR))	㕮咀, 以水四升, 先煮厚朴․枳實至參升, 下大黃, 煮取壹升半, 去滓, 下朴消烊化. 每温一盞服, 利卽止. 後服如作煮散煎, 每服厚朴․枳實末共參錢, 水兩盞, 煎壹盞半, 下大黃末壹錢, 煎壹盞, 絞去滓, 下朴消末壹錢, 烊化服之.

((LV))	ZZ
((OR))	陽明與少陽合病而利, 脉不負者, 爲順也. 負者, 失也, 互相克爲負也. 脉滑而數者, 有宿食當下之. [sm/宜大承氣湯. 陽明土, 其脉大, 少陽木其脉, 弦若合病, 土被木賊克, 更利, 爲胃已困. 若脉不弦, 爲土不負. 弦者, 爲土負, 必死.]

((LV))	ZZ
((OR))	脉雙弦而遲, 心下堅, 或脉大而緊者, 陽中有陰, 可下之. 病者煩熱汗出, 如瘧狀, 日晡則發潮熱者, 属陽明, 其脉必實, 當下之而愈.

((LV))	ZZ
((OR))	病人小便不利, 大便乍難乍易, 時有微熱, 喘冐不能卧者, 有燥屎, 宜下之.

((LV))	ZZ
((OR))	傷寒, 若吐下後, 不解, 不大便五六日以上, 至十餘日, 日晡則發潮熱, 不惡寒, 獨語如見鬼狀. 若劇者, 發則不識人, 循衣妄撮, [sm/常見有此撮空候, 故改之.] 惕而不安, 微喘直視, 脉弦者生, 脉濇者死, 微者, 但發熱讝語, 可下之. 一服利, 止後服.

((LV))	ZZ
((OR))	過經讝語者, 可下之.

((LV))	ZZ
((OR))	病人不大便五六日, 繞臍痛, 煩躁, 發作有時, 此有燥屎, 故不大便, 可下之. [sm/以上並宜大承氣湯.]

((LV))	ZZ
((OR))	太陽病未解, 其脉陰陽俱停者, 必先振慄汗出而解. 陽微者, 先汗之而解, 陰實者, 先下之而解. 下之, 宜大柴胡湯.

((LV))	Z2
((OR))	[ip/大柴胡湯]

((LV))	Z3
((OR))	柴胡[sm/肆兩] 黃芩 芍藥[sm/各壹兩半] 枳實[sm/兩枚] 生薑[sm/貳兩半] 半夏[sm/壹兩壹分] 大棗[sm/陸个] 大黃[sm/壹兩]

((LV))	Z3
((OR))	㕮咀, 以水六升, 煮取參升, 去滓, 再煎, 每温一盞服.

((LV))	ZZ
((OR))	因下之後, 潮熱而微利者, 此醫以丸藥下之, 非其治也. 而有表證, 仍胷鬲滿而嘔者, 先服小柴胡湯, 後服大柴胡胡湯. [sm/小柴胡湯在和表證中.]

((LV))	ZZ
((OR))	傷寒發熱, 汗出不解, 心中痞鞭, 嘔吐下利者, 大柴胡湯主之.

((LV))	ZZ
((OR))	傷寒十餘日, 結熱在裏, 往來寒熱者, 宜大柴胡湯.

((LV))	ZZ
((OR))	陽明病, 讝語, 發潮熱, 脉滑疾者, 小承氣湯主之.

((LV))	Z2
((OR))	[ip/小承氣湯]

((LV))	Z3
((OR))	大黃[sm/貳兩] 厚朴[sm/壹兩] 枳實[sm/兩枚]

((LV))	Z3
((OR))	㕮咀, 水貳升半, 煎至八合, 去滓, 放温時飮一盞, 以利爲度. 凡大便秘悶, 恐有表證者, 但少少飮之, 微下爲度, 不可飮多, 恐大泄利也. 虛弱人可作煮散煎服.

((LV))	ZZ
((OR))	太陽病, 若吐下發汗後, 微煩, 小便數, 大便難者, 與小承氣湯利之則愈. [sm/此太陽陽明證也.]

((LV))	ZZ
((OR))	下利讝語者, 有燥屎也, 宜小承氣湯. 初一服, 讝語止, 若更衣者, 停後服, 不尔, 盡與之. [sm/更衣卽登厠也, 非顔師古注漢書更衣之義. 集驗方痔有更衣挺出, 頗妨於更衣更衣, 出清血, 故以知之.]

((LV))	ZZ
((OR))	陽明病, 不吐不下, 心煩者, 可與調胃承氣湯. [sm/方在太陽證中.]

((LV))	ZZ
((OR))	發汗後, 惡寒者, 虛也, 不惡寒, 但熱者, 實也, 當和其胃氣, 宜調胃承氣湯.

((LV))	ZZ
((OR))	傷寒十三日, 過經讝語者, 此有熱, 當以湯下之. 若小便利者, 大便當鞭, 反下利而脉調和者, 知醫以丸藥下之, 非其治也. 若自下利者, 脉當微厥, 今反和者, 爲內實也, 宜調胃承氣湯.

((LV))	ZZ
((OR))	太陽病, 過經十餘日, 心下温温欲吐而胷中痛, 大便反溏, 腹微滿, 欝欝微煩. 此時極吐下者, 與調胃承氣湯, 不尔, 可與之. 但欲嘔, 胷中痛, 微溏者, 此非柴胡證, 以嘔故知極吐下也, 属調胃承氣湯.

((LV))	ZZ
((OR))	傷寒吐後, 腹脹滿者, 属調胃承氣湯.

((LV))	Z2
((OR))	茵蔯湯

((LV))	Z3
((OR))	治陽明病, 發熱汗出者, 此爲熱越, 不能發黃也, 但頭汗出, 其身無汗, 劑頸而還, 小便不利, 渴而飮水者, 以瘀熱在裏, 身必發黃.

((LV))	Z3
((OR))	茵蔯蒿[sm/參兩] 大黃[sm/壹兩半] 梔子[sm/貳拾个大者柒枚]

((LV))	Z3
((OR))	㕮咀, 水貳升半, 先煮茵蔯至貳升, 內二味, 煮取壹升貳合半, 去滓. 温飮一盞, 日三服. 小便當利, 尿如皂角沫, 一宿腹減, 黃從小便出.

((LV))	Z2
((OR))	十棗湯

((LV))	Z3
((OR))	治太陽病中風, 下利嘔逆, 表解者, 乃可攻之. 其人漐漐汗出, 發作有時, 頭痛, 心下痞鞭滿, 脇下痛, 乾嘔短氣, 汗出不惡寒者, 此表和裏未和也.

((LV))	Z3
((OR))	芫花 甘遂 大㦸[sm/等分, 異杵篩, 秤末合之, 入臼再杵二三百下.]

((LV))	Z3
((OR))	先以水壹升, 煮𦘺棗拾枚, 擘碎, 煮取半升, 去棗, 用煎湯少半, 調末一錢匕, 羸人半錢, 再單飮棗湯送之, 平旦服. 若下少而病不除, 明旦加藥一錢半, 如前服之. 服之必利, 利後糜粥自養.

((LV))	ZZ
((OR))	欬而脇下痛, 此爲有飮, 宜十棗湯.

((LV))	Z2
((OR))	調中湯

((LV))	Z3
((OR))	治夏月及秋初, 忽有暴寒, 折於盛熱, 熱結四支, 則壯熱頭痛, 寒傷於胃, 下利或血或水, 或赤帶下, 壯熱且悶, 脉數宜下之. 久年腸風, 下之亦差.

((LV))	Z3
((OR))	大黃[sm/參分] 葛根 黃芩 芍藥 桔梗 茯苓 藁本 白朮 甘草[sm/各半兩]

((LV))	Z3
((OR))	㕮咀, 水參升, 煎至貳升, 下大黃, 取壹升貳合, 去滓. 温温飮一盞, 移時勿鬲食再服之, 得快下, 壯熱便歇, 其下利亦止. 凡秋夏早熱積日, 或有暴寒折之, 熱無可散, 喜搏著肌中, 作壯熱氣也. 胃爲六府之表, 最易爲暴寒所折故也, 虛人亦不在壯熱, 但主利或霍亂, 不宜用此. 實人有服五石人, 喜壯熱, 與別藥下則加熱, 喜悶而死矣. 是以宜以此下, 和其胃氣. [sm/調中湯又治陽病因下, 遂恊熱利不止, 及傷寒不因下而自利, 表不解, 脉浮數者, 皆可去大黃, 加葛根成壹兩煎服之, 殊{■=驗@}也.]

((LV))	Z2
((OR))	茵蔯丸

((LV))	Z3
((OR))	療瘴氣及黃病㾬瘧.

((LV))	Z3
((OR))	茵蔯 梔子 鼈甲 芒消[sm/各壹兩] 大黃[sm/貳兩半] 豉[sm/貳合半] 常山 杏仁[sm/各壹兩半] 巴豆[sm/半兩]

((LV))	Z3
((OR))	細末, 蜜丸梧桐子大. 初得時氣, 三日內平旦米飮服二丸, 如人行十里久, 或吐或利, 或汗出, 不尔, 更服一丸, 以熱粥投之, 老少以意加減丸數服. 若黃病痰癖, 時氣傷食㾬瘧, 小兒驚熱欲發癎, 服之無不差者. 療瘴神驗, 赤白痢服之亦効. 春初有宿熱, 依上法服之, 取吐利, 當年不憂熱病. [sm/有性殺藥者, 每服七丸․五丸.]

((LV))	Z2
((OR))	抵党湯

((LV))	Z3
((OR))	治太陽病六七日, 表證在, 脉微而沉, 反不結胷, 其人發狂者, 乃熱在下焦, 小腹當鞭滿, 小便反利者, 下血乃愈. 所以然者, 以太陽隨經, 瘀血在裏故也. [sm/小腹滿而小便不利者, 非血證.]

((LV))	Z3
((OR))	水蛭 蝱蟲[sm/各拾枚] 桃仁[sm/柒枚] 大黃[sm/壹兩]

((LV))	Z3
((OR))	㕮咀, 以水貳升半, 煮至壹升貳合半, 去滓, 温温分四服. 未下, 再服. 虛人只可作半料服之, 如作煮散, 每五錢水壹盞半, 煎壹盞, 去滓服之.

((LV))	Z2
((OR))	桃人承氣湯

((LV))	Z3
((OR))	治太陽病不解, 熱結在膀胱, 其人如狂, 血自下者乃愈. 其外不解者, 尙未可攻, 當先隨證行湯解外. 外已解, 但小腹急結者, 乃可攻之. [sm/不惡寒爲外解.]

((LV))	Z3
((OR))	桃人[sm/貳拾肆个] 大黃[sm/貳兩] 甘草 桂枝 芒消[sm/各壹兩]

((LV))	Z3
((OR))	㕮咀, 以水參升半, 煎取壹升半, 去滓, 內芒消烊化, 温服壹盞. 虛人減作半料, 亦可作煮散. 每伍錢, 水壹盞半, 煎至壹盞, 去滓, 下芒消壹錢半, 烊化服之.

((LV))	ZZ
((OR))	桃人承氣湯又治産後惡路不下, 喘脹欲死, 服之十差十.

((LV))	ZZ
((OR))	龐曰, 脉朝夕駃者, 實癖也, 可下之. 朝平夕駃者, 非癖也. 不可下. 駃謂數脉, 六七至者也. 若脉數一息八九至, 愼不可下, 若下之則煩躁, 下利不止而死. 凡數脉與皮毛相得, 亦不可下也. 合下不下, 令病人腹脹滿, 通身浮腫而死.

((LV))	BB
((OR))	不可下證

((LV))	ZZ
((OR))	脉軟而弱, 弱反在關, [sm/關下三分也.] 濡反在顚, [sm/關上三分也.] 微反在上, [sm/寸口也.] 澀反在下. [sm/尺部也.] 微則陽不足, 澀則無血, 陽氣反微, 中風汗出而反煩躁, 澀則無血厥而且寒, 宜建中湯. [sm/方在不可汗證中.]

((LV))	ZZ
((OR))	陽微不可下, 下之則心下痞.

((LV))	ZZ
((OR))	諸動氣在心腹上下左右, 俱不可下.

((LV))	ZZ
((OR))	動氣在右, 不可下, 下之則津液內竭, 咽躁鼻乾, 頭眩心悸. [sm/宜竹葉湯, 方有不可汗證中.]

((LV))	ZZ
((OR))	動氣在左, 不可下, 下之則腹裏拘急不止, 動氣反劇, 身雖有熱反欲𠡶. [sm/先服乾薑甘草湯, 方在太陽證中, 後服建中湯, 方在不可汗證中.]

((LV))	ZZ
((OR))	動氣在上, 不可下, 下之則掌握熱煩, 身冷, 熱汗自泄, 欲水自灌, 竹葉湯主之. [sm/方在不可汗證中.]

((LV))	ZZ
((OR))	動氣在下, 不可下, 下之則腹滿, 卒起頭眩, 食則下清穀, 心下痞堅, 半夏㵼心湯主之. [sm/方在痞證中.]

((LV))	ZZ
((OR))	咽中閉塞, 不可下.

((LV))	ZZ
((OR))	龐曰, 諸脉濡弱微虛細相搏, 俱不可下.

((LV))	ZZ
((OR))	諸四逆, 不可下, 虛家亦然.

((LV))	ZZ
((OR))	龐曰, 若下證悉具而見四逆者, 是失下後氣血不通使然, 但手足微厥, 掌心常温, 時復指稍温便下之, 不可拘忌也.

((LV))	ZZ
((OR))	傷寒嘔多, 雖有陽明證, 不可攻也.

((LV))	ZZ
((OR))	龐曰, 凡下證, 小便不利或尙少, 未可攻之也.

((LV))	ZZ
((OR))	不當下而強下之, 令病人腸胃洞泄不禁而死.

((LV))	BB
((OR))	可水不可水證

((LV))	ZZ
((OR))	龐曰, 凡病非大渴, 不可與冷水. 若小渴口咽乾, 小小呷滋潤之, 若大渴煩躁甚, 能飮一斗者與五升, 能飮一升者与半升, 若乃不與, 則乾燥無由作汗, 煩喘而死者多矣, 但勿令足意飮也, 若大汗將来, 躁渴甚者, 但足意飮之勿疑. 常人見因渴飮水而得汗, 見小渴遂強與之致停飮, 心下滿結喘而死者亦多矣. 其有熱脉數, 尙可作汗而解者, 出於天幸也.

((LV))	Z2
((OR))	五苓散

((LV))	Z3
((OR))	治病人水藥入口則吐, 或渴而嘔者, 或汗後脉尙浮而煩渴者, 或下利渴而小便不利者, 或因渴停水心下, 短息者, 難治. 嘔而小便不利者, 皆主之.

((LV))	Z3
((OR))	豬苓 白朮 茯苓 桂枝 澤㵼[sm/各半兩]

((LV))	Z3
((OR))	細末, 白飮調下貳錢, 日參服. 數飮煖水, 汗出効.

((LV))	ZZ
((OR))	陽明病, 小便數者, 大便卽堅, 不更衣十日無所若. 欲得水, 但與之, 當以法救, 渴者, 五苓散主之.

((LV))	ZZ
((OR))	霍亂, 頭痛發熱, 身體疼, 發熱欲飮水, 五苓散主之. 若得病無熱, 但狂言煩躁不安, 精采不與人相當, 勿以火導之, 但以豬苓散方寸匕服之, 當逼飮新汲井水壹升, 卽令指刺喉中吐去之, 病隨手愈. 若不能吐者, 勿強與水, 水停則結心下也, 當以藥吐之, 不尔, 更致危病. 若當吐不時, 以豬苓散吐之, 其死迨速矣, 亦可針之尤佳. 夫飮鬲實難治, 此皆三死一生也. 太陽病, 發汗後, 大汗出, 胃中乾, 燥煩不得眠, 其人欲飮水者, 但與之, 當稍稍飮之, 令胃和則愈.

((LV))	BB
((OR))	可吐不可吐證

((LV))	ZZ
((OR))	龐曰, 胷鬲痞悶, 痰壅塞礙, 脉得浮或滑, 並宜瓜蒂散吐之. [sm/方在厥陰證中.] 産後六七日內下㵼, 諸藥不効, 得此脉與吐之, 㵼立止.

((LV))	ZZ
((OR))	下利日數十行, 其脉反遲, 寸口微滑, 吐之則止.

((LV))	ZZ
((OR))	龐曰, 虛家當吐而不敢吐之, 宜以枳實散壓氣毒痰水, 過日毒入胃, 乃可微下之也.

((LV))	ZZ
((OR))	諸四逆脉微弱虛細, 或弦遲, 雖中滿悶, 不可吐, 宜橘皮湯․枳實散之類. [sm/橘皮湯在和表證中, 枳實散在叙論中.]

((LV))	ZZ
((OR))	不可吐而強吐之, 氣築心卽死矣.

((LV))	BB
((OR))	可灸不可灸證

((LV))	ZZ
((OR))	燒針令其汗, 針處被寒, 核起而赤者, 必發賁豚, 氣從少腹上撞者, 灸其核上一壯, 與桂枝加桂湯. [sm/桂枝湯內加桂枝足成壹兩壹分, 如前法煎之.]

((LV))	ZZ
((OR))	少陰病, 其人吐利, 手足不逆, 反發熱, 不死, 灸少陰七壯. 下利, 手足厥無脉, 灸之不煖, 反微喘者死.

((LV))	ZZ
((OR))	傷寒脉促, 手足厥逆, 可灸之.

((LV))	ZZ
((OR))	合灸不灸, 令病人冷結, 久而彌固, 氣衝心而死. 微數之脉, 愼不可灸, 因火爲邪, 則爲煩逆, 追虛逐實, 血散脉中, 火氣雖微, 內攻有力, 焦骨傷筋, 血難復也.

((LV))	ZZ
((OR))	脉浮, 當以汗解, 而反灸之, 邪無從去, 因火而盛, 病從腰以下, 必當重而痺, 此爲火逆. 若欲自解, 當先煩, 煩乃有汗, 隨汗而解. 何以知之. 脉浮, 故以知汗出而解. 脉浮熱甚而灸之, 此爲實. 實以虛治, 因火而動, 咽躁必唾血.

((LV))	ZZ
((OR))	不當灸而誤灸, 令火邪入腹, 干錯五藏, 重加煩而死.

((LV))	BB
((OR))	可火不可火證

((LV))	ZZ
((OR))	下利, 穀道中痛, 當以熬鹽末熨之, 或炒枳實末温熨, 二味相兼益佳. 若臍下冷結, 不可便熨, 冷氣攻心腹必死. 須先用藥温之, 久而可熨. 凡臍下冷結成閞陰, 大小便不通, 服藥雖多, 不見効, 以炒鹽熨臍下, 須臾卽通. 然閞陰已, 服巴豆․甘遂․大黃輕粉之類太多, 卽暴通利而損人, 尤宜詳之也.

((LV))	BB
((OR))	可温證

((LV))	ZZ
((OR))	大法冬宜温熱藥.

((LV))	ZZ
((OR))	少陰病, 其人飮食入則吐, 心中温温欲吐, 復不能吐, 始得之, 手足寒, 脉弦遲. 若鬲上有寒飮乾嘔者, 不可吐, 宜四逆湯温之. [sm/方在四逆證中.]

((LV))	ZZ
((OR))	下利, 其脉浮大, 此爲虛, 以強下之故也. 設脉浮大, 因尔腹鳴, 宜當歸四逆湯温之. [sm/方在四逆證中.]

((LV))	BB
((OR))	火邪證[sm/醫以火卧床下, 或周身用火迫却汗, 或熨․或誤灸, 皆属火邪也.]

((LV))	ZZ
((OR))	傷寒脉浮, 醫以火迫刧之, 亡陽, 驚或狂, 起卧不安者, 宜桂枝去芍藥加蜀漆牡蠣龍骨救逆湯.

((LV))	Z2
((OR))	[ip/桂枝去芍藥加蜀漆牡蠣龍骨救逆湯]

((LV))	Z3
((OR))	桂枝[sm/壹兩半] 蜀漆[sm/壹兩半] 甘草[sm/壹兩] 龍骨[sm/貳兩] 牡蠣[sm/貳兩半] 生薑[sm/壹兩半] 大棗[sm/陸枚]

((LV))	Z3
((OR))	以水陸升, 先煮蜀漆減壹升, 內諸藥, 煮取貳升, 去滓, 温服壹盞. 無蜀漆以𢘆山代之. 火劫後脉浮, 當汗出而愈.

((LV))	ZZ
((OR))	火邪下之, 因燒針煩躁者, 桂枝甘草湯主之.

((LV))	Z2
((OR))	[ip/桂枝甘草湯]

((LV))	Z3
((OR))	桂枝[sm/半兩] 甘草 牡蠣 龍骨[sm/各壹兩]

((LV))	Z3
((OR))	以水二升, 煮一升, 去滓, 温取一盞, 可代救逆湯使之.

((LV))	ZZ
((OR))	龐曰, 灸及燒針後, 證似火刧者, 並宜火劫治之. 煩躁驚及狂, 用六石風引湯尤良, 柴胡加龍骨牡蠣湯亦通用.

((LV))	ZZ
((OR))	病人因火劫, 至十五六日, 身黃下利, 狂欲走. 師脉之, 言當下清血如豚肝乃愈, 後如師言. 何以知之. 師曰, 寸口脉陽浮而陰濡弱, 陽浮爲風, 濡弱爲虛, 浮虛受風少血, 發熱惡寒, 洒淅項強頭眩. 醫以火熏鬰令汗出, 惡寒遂甚, 客熱因火而發, 怫鬱蒸於肌膚, 自爲黃, 小便微難, 短氣, 鼻中出血. 而復下之, 胃無津液, 利遂不止, 熱瘀在膀胱, 畜結成積, 狀如豚肝. 當下不下, 心亂迷憒, 狂走赴水, 必不能自制. 蓄血若去, 目明心了, 此皆醫所爲, 輕者得愈, 極者不治.

((LV))	XX
((OR))	傷寒總病論卷第二

((LV))	AA
((OR))	傷寒總病論卷第三

((LV))	BB
((OR))	結胷證

((LV))	ZZ
((OR))	病發於陽而反下之, 熱入內作結胷. 其病心下堅滿, 按之如石, 鞭而痛, 項強如柔痓狀, 其脉寸口浮, 關上尺中皆沉, 或沉緊, 名曰結胷也. 下之則和, 宜大陷胷湯. [sm/今作煮散煎之.]

((LV))	Z2
((OR))	[ip/大陷胷湯]

((LV))	Z3
((OR))	大黃[sm/壹兩半] 芒消[sm/壹兩捌錢半] 甘遂[sm/末壹字]

((LV))	Z3
((OR))	異末, 先以水壹升半, 煎大黃半升, 絞去大黃滓, 下消末, 更煮一二沸, 內甘遂末, 和匀, 温分二服. 一服快利, 止後服. 如作煮散, 卽先以水一盞, 煎大黃末肆錢匕, 至捌分, 下消末貳錢匕, 候化匀, 下甘遂末半錢匕, 沸匀, 温服之. 移時未利, 再煎一服, 快利爲度.

((LV))	ZZ
((OR))	藏結如結胷狀, 飮食如故, 時時下利, 寸口脉浮, 關上脉小細沉緊, 名曰藏結, 舌上白苔生者, 難治. 藏結無陽證, 不往来寒熱, 其人反靜, 舌上苔滑, 不可攻也.

((LV))	ZZ
((OR))	結胷證, 其脉尺寸浮大者, 不可下, 下之則死.[sm/復宜發汗也]

((LV))	ZZ
((OR))	結胷證悉具, 煩躁甚者死.

((LV))	ZZ
((OR))	太陽病, 脉浮而動數, 浮則爲風, 數則爲熱, 動則爲痛, 數則爲虛, 頭痛發熱, 微盜汗出, 而反惡寒, 表未解也. 醫反下之, 動數變遲, 鬲內拒痛, 胃中空虛, 宿熱動鬲, 短氣煩躁, 心下懊憹, 陽氣內陷, 心下固鞭, 則爲結胷, 大陷胷湯主之. 若不結胷, 但頭汗, 餘處無汗, 劑頸而還, 小便不利, 身必發黃也.

((LV))	ZZ
((OR))	結胷無大熱者, 此爲水結在胷脇也, 但頭微汗出者, 宜大陷胷湯.

((LV))	ZZ
((OR))	太陽病, 重發汗而復下之, 不大便五六日, 舌躁而渴, 日晡則少有潮熱, 從心下至小腹滿而痛不可近者, 宜大陷胷湯.

((LV))	ZZ
((OR))	虛弱家不耐大陷胷湯, 卽以大陷胷丸下之.

((LV))	ZZ
((OR))	結胷者, 項亦強, 如柔痓狀, 下之則和, 宜大陷胷丸.

((LV))	Z2
((OR))	[ip/大陷胷丸]

((LV))	Z3
((OR))	大黃[sm/肆兩] 葶藶子[sm/壹兩半] 朴消[sm/壹兩捌錢] 杏仁[sm/貳合]

((LV))	Z3
((OR))	杵二味, 內杏仁․朴消, 合硏如脂, 丸如彈子大, 抄甘遂末壹錢, 白蜜貳合, 水貳升, 煮取壹升, 温頓服之. 一宿乃下, 不下更服.

((LV))	ZZ
((OR))	小結胷, 正在心下, 按之則痛, 脉浮滑者, 宜小陷胷湯.

((LV))	Z2
((OR))	[ip/小陷胷湯]

((LV))	Z3
((OR))	半夏[sm/陸錢半] 黃連[sm/一分] 栝樓[sm/壹枚, 用四錢]

((LV))	Z3
((OR))	㕮咀, 水參升, 煮栝樓至貳升, 下諸藥, 煮取壹升, 去滓, 温温服一盞, 食頃再服, 一日盡劑, 微解下黃涎卽愈.

((LV))	ZZ
((OR))	太陽病下之, 脉促者不結胷, 此爲欲解也, 脉浮者必結胷, 脉緊者必咽痛, 脉弦者必兩脇拘急, 脉細數者頭痛未止, 脉沈緊者必欲嘔, 脉沉滑者恊熱而利, 脉浮滑者必下血.

((LV))	ZZ
((OR))	寒實結胷, 無熱證者, 與三物白散方. [sm/小陷胷者非也.]

((LV))	Z2
((OR))	[ip/三物白散]

((LV))	Z3
((OR))	桔梗[sm/參分] 巴豆[sm/壹分] 貝母[sm/參分]

((LV))	Z3
((OR))	細末, 內巴豆硏匀, 白飮調下壹錢, 羸人減之. 病在鬲上必吐, 在鬲下必利. 未利啜熱粥投之, 利過不止, 飮冷粥止之.

((LV))	ZZ
((OR))	龐曰, 近世治結胷, 多行針頭丸, 用硫黃, 陽起石者, 若病熱毒甚者, 必死. 唯治冷結寒實耳.

((LV))	BB
((OR))	心下痞證

((LV))	ZZ
((OR))	病發於陰而反下之, 爲痞. [sm/發熱惡寒, 爲陽, 誤下則爲結胷, 無熱惡寒, 爲發於陰, 誤下則爲痞氣.]

((LV))	ZZ
((OR))	傷寒下之後, 若發熱汗出者, 爲欲解, 若心下滿而鞭痛者, 此爲結胷也, 但滿而不痛, 此爲痞氣, 宜半夏㵼心湯.

((LV))	Z2
((OR))	[ip/半夏㵼心湯]

((LV))	Z3
((OR))	甘草 黃芩 乾薑 人參[sm/各壹兩半] 黃連[sm/半兩] 大棗[sm/陸枚] 半夏[sm/壹兩壹分]

((LV))	Z3
((OR))	㕮咀, 水陸升, 煮取參升, 去滓, 再煎壹升半, 温温飮一盞, 日三夜二. [sm/設下後津液入裏, 胃虛上逆, 寒結在心下, 故宜辛甘發散. 半夏下氣, 苦能去濕, 兼通心氣, 又甘草力大, 故乾薑黃連不能相惡也.]

((LV))	ZZ
((OR))	心下痞, 按之濡, 其脉關上浮者, 宜大黃黃連㵼心湯.

((LV))	Z2
((OR))	[ip/大黃黃連㵼心湯]

((LV))	Z3
((OR))	大黃[sm/壹兩] 黃連 黃芩[sm/各半兩]

((LV))	Z3
((OR))	㕮咀, 以鰕眼沸湯壹升漬之, 須臾絞去滓, 温温分四服, 得利止後服. [sm/寒濕迫心氣不行, 欲作熱也.]

((LV))	ZZ
((OR))	心下痞悶, 而復惡寒汗出者, 大黃黃連㵼心湯內加附子主之.

((LV))	Z2
((OR))	[ip/大黃黃連㵼心湯內加附子]

((LV))	Z3
((OR))	附子[sm/壹枚, 炮去皮尖, 四破, 以水參合, 煎壹合. 去附子, 以附子汁內湯中, 和匀服之.]

((LV))	ZZ
((OR))	與㵼心湯而痞不解, 其人渴而口乾躁, 小便不利者, 五苓散主之. [sm/方在可水證中.]

((LV))	ZZ
((OR))	傷寒汗出, 解之後, 胃中不和, 心下痞鞭, 乾噫食臭, 脇下有水氣, 腹中雷鳴, 下利, 宜生薑㵼心湯.

((LV))	Z2
((OR))	[ip/生薑㵼心湯]

((LV))	Z3
((OR))	生薑[sm/貳兩] 人參 甘草 黃芩[sm/各壹兩半] 半夏[sm/壹兩壹分] 大棗[sm/陸枚] 黃連 乾薑[sm/各半兩]

((LV))	Z3
((OR))	㕮咀, 水伍升, 煮取參升, 去滓, 再煎取壹升半, 温作四服. [sm/胃中不和, 爲少陽木氣所制, 故用二薑之辛味.]

((LV))	ZZ
((OR))	傷寒中風, 醫反下之, 其人下利日數十行, 榖不化, 腹中雷鳴, 心下痞鞭而滿, 乾嘔心煩不得安. 醫見心下痞, 謂病不盡, 復下之, 其痞益甚, 此非結熱, 但以胃中虛, 客氣上逆, 故使鞭也, 甘草㵼心湯主之.

((LV))	Z2
((OR))	[ip/甘草㵼心湯]

((LV))	Z3
((OR))	甘草[sm/貳兩] 黃芩 乾薑 人參[sm/各半兩] 半夏[sm/壹兩壹分] 大棗[sm/陸枚] 黃連[sm/半兩]

((LV))	Z3
((OR))	㕮咀, 水伍升, 煎至參升, 去滓, 再煎取壹升半, 温作四服. [sm/胃虛故加甘味.]

((LV))	ZZ
((OR))	大下後, 復發汗, 心下痞, 惡寒者, 表未解, 不可攻痞, 當先解表, 表解乃可攻痞. 攻痞宜大黃黃連㵼心湯. [sm/前加附子, 是汗出多而惡寒, 表將解而裏結未除故也, 此證是發後無汗惡寒, 故先須解表也.]

((LV))	ZZ
((OR))	傷寒發熱, 汗出不解, 心下痞鞭, 吐嘔下利者, 大柴胡湯主之. [sm/汗出, 嘔吐下利, 是胃中津液燥, 裏有結實, 非胃虛也, 故以大柴胡湯下之.]

((LV))	ZZ
((OR))	病人脇下素有痞, 連臍傍, 引小腹入陰筋者, 此爲藏結, 死.

((LV))	BB
((OR))	陽毒證

((LV))	ZZ
((OR))	初得病一二日, 便成陽毒, 或服藥吐下後, 變成陽毒. 其病腰背痛, 煩悶不安, 狂言欲走, 或見鬼, 或下利, 其脉浮大而數, 面赤班班如錦紋, 咽喉痛, 吐下膿血. 五日可治, 七日不可治, 升麻湯主之. [sm/不可作煮散.]

((LV))	Z2
((OR))	[ip/升麻湯]

((LV))	Z3
((OR))	升麻 當歸 甘草[sm/各貳分] 雄黃[sm/硏, 壹分] 桂枝[sm/壹分] 鼈甲[sm/半兩] 蜀椒[sm/半分]

((LV))	Z3
((OR))	㕮咀, 水貳升, 煎壹升, 去滓, 温服一盞, 食頃再服. 温覆手足出汗, 汗出則解, 未解重作之, 得吐尤佳.

((LV))	ZZ
((OR))	陽毒宜葛根龍膽湯. [sm/方在雜發汗證中.]

((LV))	BB
((OR))	陰毒證

((LV))	ZZ
((OR))	初得病一二日, 便成陰毒, 或服藥六七日以上至十日, 變成陰毒. 其病身重背強, 腹中絞痛, 咽喉不利, 毒氣攻心, 心堅強, 氣不得息, 嘔逆, 唇青面黒, 四支厥冷, 其脉沉細而緊. 仲景云, 陰毒之候, 如被杖, 喉咽痛. 五六日可治, 七日不可治, 甘草湯主之. [sm/不可作煮散.]

((LV))	Z2
((OR))	[ip/甘草湯]

((LV))	Z3
((OR))	甘草 鼈甲 升麻 當歸 桂枝[sm/各貳分] 蜀椒[sm/壹分] 雄黃[sm/壹分]

((LV))	Z3
((OR))	㕮咀, 水參升, 煎取壹升, 去滓, 温温每飮一盞, 食頃再服, 温覆. 中毒當汗吐之, 汗吐則愈, 不吐再服之.

((LV))	ZZ
((OR))	治陰毒, 反陰丹.

((LV))	Z2
((OR))	[ip/反陰丹]

((LV))	Z3
((OR))	硫黃[sm/伍兩, 硏末] 太陰玄精石[sm/味醎者, 硏末] 硝石[sm/硏末, 各貳兩]

((LV))	Z3
((OR))	用鐵銚子先鋪玄精石一半, 次鋪硝石一半, 中間下硫黃, 又以硝石盖硫黃, 都以玄精石盖之, 用盞子合定, 令三斤炭火燒令得所, 勿以煙出多, 急取出, 以瓦盆合定地下, 四面灰擁, 勿令煙出. 直候冷, 取細硏, 烝餠心, 丸豌豆大, 艾湯下十五丸, 病重加至二三十丸, 此法甚驗. 喘促吐逆者, 入口便安, 服此藥三五服, 覺不退, 便於臍下一寸半灸之, 須是大炷百壯, 未愈可至二百壯, 若手足極冷, 小便澀, 小腹鞭, 㽲痛囊縮, 卽須更於臍下四寸, 如前灸之, 乃與當歸四逆幷反陰丹頻頻與服, 內外通逐方可解, 若稍緩卽死矣. 當歸四逆乃加吳茱萸生薑者是, 愼勿與尋常利小便藥. 此是陰毒, 氣結在小腹所致也. 有見小便不通, 便用炒鹽及裏熱藥熨臍下, 欲望小便通利, 其冷氣在小腹之間, 被熱物所熨, 無處通出, 卽奔上衝心, 其死速矣

((LV))	ZZ
((OR))	又治陰毒, 硫黃丸.

((LV))	Z2
((OR))	[ip/硫黃丸]

((LV))	Z3
((OR))	硫黃[sm/貳兩] 水銀[sm/壹兩]

((LV))	Z3
((OR))	同硏入銚, 洒少醋, 慢火炒, 欲似煙出, 再出火, 洒醋, 如此三四徧, 地上放冷硏之, 烝餠丸梧桐子大. 每服二十․三十丸, 艾湯呑下, 日三服, 食前.

((LV))	ZZ
((OR))	陰毒, 脉沉微欲絶, 四支逆冷, 大躁而渴不止, 附子飮子.

((LV))	Z2
((OR))	[ip/附子飮子]

((LV))	Z3
((OR))	附子[sm/壹枚, 半兩以上者, 炮, 去皮尖, 四破.]

((LV))	Z3
((OR))	以水九升, 煎至三升, 去附子, 入瓶, 油單緊封沉井底, 候極冷, 取飮之. 仍下硫黃丸甚妙.

((LV))	ZZ
((OR))	陰毒之爲病, 因汗下藥性冷所變, 多在四五日也, 或素来陽氣虛冷, 始得病便成陰毒, 或始因傷風傷冷物, 便成陰毒, 其病六日內可治, 過六日不可治.

((LV))	BB
((OR))	狐惑證

((LV))	ZZ
((OR))	狐惑之爲, 狀如傷寒, 或因傷寒變成斯疾. 其候黙黙欲眠, 目不得閉, 卧起不安, 蝕於喉爲惑, 蝕於陰爲狐, 不欲飮食, 惡聞食臭, 其面乍黑乍白. 上部則聲嗄, 甘草㵼心湯主之. [sm/方在痞證中.] 蝕於下部則咽乾, 蝕於肛門者, 燒雄黃薰之. [sm/雄黃壹味, 燒薰下部.] 病者脉數則熱, 微煩, 黙黙但欲卧, 汗出, 初得之三四日, 目赤如鳩眼, 七八日則兩目四眥周皆黑. 若能食者, 膿已成也, 赤小豆當歸散主之.

((LV))	Z2
((OR))	[ip/赤小豆當歸散]

((LV))	Z3
((OR))	赤小豆[sm/壹升, 浸生芽曝乾] 當歸[sm/壹兩]

((LV))	Z3
((OR))	細末, 漿水調下二錢, 日三服.

((LV))	BB
((OR))	百合證

((LV))	ZZ
((OR))	龐曰, 百合病者, 百脉一宗, 悉致其病. 意欲食復不能食, 常黙黙, 欲卧復不能卧, 欲出行復不能行, 或有美食時, 或惡聞食臭時, 如寒無寒, 如熱無熱, 口苦小便赤, 諸藥不能治, 得藥則增劇吐利者, 如有神祟者, 身形如和, 其脉微數. 每溺時頭痛者, 六十日乃愈, 若溺頭不痛, 浙然者, 四十日愈, 若溺快然, 但頭眩者, 二十日愈. 其證或未病而預見, 或病四五日而出, 或二十日或一月微見者, 隨證治之.

((LV))	ZZ
((OR))	治汗後百合病, 百合知母湯.

((LV))	Z2
((OR))	[ip/百合知母湯]

((LV))	Z3
((OR))	百合[sm/拾枚] 知母[sm/壹兩半]

((LV))	Z3
((OR))	百合先洗, 漬一宿, 當白沬出, 去其漬水, 別以清泉水壹升半, 煮百合, 取壹升, 去滓, 又別以泉水壹升煮知母, 取半升, 去滓, 同百合湯煎至壹升, 温分三服.

((LV))	ZZ
((OR))	治下後百合病, 滑石代赭湯.

((LV))	Z2
((OR))	[ip/滑石代赭湯]

((LV))	Z3
((OR))	百合[sm/拾枚] 滑石[sm/壹兩半] 代赭[sm/半兩]

((LV))	Z3
((OR))	先以水漬百合一宿, 當白沬出, 則去其水, 更以泉水壹升半, 煮取一升, 去滓, 別以泉水一升煮滑石․代赭, 取半升, 去滓, 合和重煎至一升, 分温三四服.

((LV))	ZZ
((OR))	治吐後百合病, 百合雞子湯.

((LV))	Z2
((OR))	[ip/百合雞子湯]

((LV))	Z3
((OR))	百合[sm/拾枚] 雞子黃[sm/貳枚]

((LV))	Z3
((OR))	先以水洗百合, 漬一宿, 當白沬出, 去其水, 更以泉水一升, 煮取一升, 去滓, 下雞子黃, 攪匀, 分温三服.

((LV))	ZZ
((OR))	治不經吐․下․發汗, 百合病形如初者, 百合地黃湯.

((LV))	Z2
((OR))	[ip/百合地黃湯]

((LV))	Z3
((OR))	百合[sm/拾枚] 地黃汁[sm/半升]

((LV))	Z3
((OR))	先以百合水漬一宿, 有白沬出, 去其水, 更以泉水一升半, 煮取一升, 去滓, 內地黃汁, 再煮取一升二合, 温温分三服, 中病勿更服.

((LV))	ZZ
((OR))	治百合病一月不解, 變成渴者, 百合湯洗之.

((LV))	Z2
((OR))	[ip/百合湯]

((LV))	Z3
((OR))	百合[sm/壹升, 如煎洗. 先漬一宿, 當白沬出, 去其水.]

((LV))	Z3
((OR))	更以水一㪷, 煎數沸, 洗周身, 愼風, 仍食白湯餠, 但勿與鹽豉也. 煮餠是切麵條湯煮水淘過, 熱湯漬食之.

((LV))	ZZ
((OR))	渴不差, 栝樓牡蠣散主之.

((LV))	Z2
((OR))	[ip/栝樓牡蠣散]

((LV))	Z3
((OR))	栝樓[sm/無黃脉者] 牡蠣粉[sm/等分]

((LV))	Z3
((OR))	細末, 水調方寸匕, 日三服.

((LV))	ZZ
((OR))	治百合病變發熱, 百合滑石散.

((LV))	Z2
((OR))	[ip/百合滑石散]

((LV))	Z3
((OR))	百合[sm/壹兩] 滑石[sm/參兩]

((LV))	Z3
((OR))	細末, 清飮調方寸匕, 日三服. 當微利, 熱則除, 已利, 勿服之.

((LV))	ZZ
((OR))	百合病見於陰者, 以陽法救之, 見於陽者, 以陰法救之. 見陽攻陰, 復發其汗, 此爲逆, 見陰攻陽, 乃復下之, 此亦爲逆.

((LV))	BB
((OR))	痓濕暍證

((LV))	ZZ
((OR))	傷寒所至, 太陽病痓濕暍, 此三種宜應別論, 以爲傷寒相似, 故此見之.

((LV))	CC
((OR))	痓

((LV))	ZZ
((OR))	太陽病, 發熱無汗, 反不惡寒, 名曰剛痓.

((LV))	ZZ
((OR))	太陽病, 微熱汗出, 不惡寒, 名曰柔痓. [sm/病源云, 惡寒.]

((LV))	ZZ
((OR))	其證身熱足寒, 頭強項急, 惡寒時頭熱, 面赤目脉赤, 獨頭搖, 卒口噤, 背反張者, 痓病.

((LV))	ZZ
((OR))	太陽病, 發汗太過, 因致痓. [sm/素問曰, 太陽所至, 爲寢汗痓. 又云, 肺熱移於腎, 傳爲柔痓, 始太陽中風, 發熱而故迫肺金, 金投子而避害, 故移熱於胃水, 水爲火迫則上升, 復凌心位, 水入火鄕而爲郡, 若汗大多, 因而熟寐, 汗反爲冷濕之氣復着太陽經, 故發痓也.]

((LV))	ZZ
((OR))	痓病卧不着席, 小兒腰背去席二指, 大人側掌, 爲難治. 痓病脉弦, 直上下行.

((LV))	ZZ
((OR))	仲景云, 太陽病證, 其身躰几几然, 脉反沉遲者, 爲欲作痓, 宜桂枝加栝樓湯. [sm/栝樓不主中風, 強項几几, 其意治肺熱, 令不能移於腎也, 桂枝湯內當加栝樓四兩.]

((LV))	ZZ
((OR))	痓病不宜大發汗及針灸, 宜小汗之.

((LV))	ZZ
((OR))	柔痓宜桂枝加葛根湯. [sm/桂枝湯內加葛根四兩.]

((LV))	ZZ
((OR))	剛痓宜葛根麻黃湯. [sm/方在解表證中.]

((LV))	ZZ
((OR))	剛柔痓加減葛根麻黃湯.

((LV))	Z2
((OR))	[ip/加減葛根麻黃湯]

((LV))	Z3
((OR))	葛根 麻黃 生薑[sm/各壹兩] 防風 芍藥 白朮 人參 芎藭 黃芩 防己 桂枝 甘草[sm/各半兩] 附子[sm/壹枚]

((LV))	Z3
((OR))	㕮咀, 水六升, 先煮麻黃․葛根數沸, 去上沬, 內諸藥, 煮取二升, 去滓. 飮服一盞, 食頃再服. 日四五, 夜二三. 柔痓自汗者, 去麻黃加葛根成壹兩半.

((LV))	ZZ
((OR))	剛痓, 胷滿口噤, 卧不着席, 脚攣急, 其人必齗齒, 宜大承氣湯下之. [sm/方在可下門中.]

((LV))	CC
((OR))	濕證

((LV))	ZZ
((OR))	太陽病, 關節疼痛而煩, 脉沉緩, 濕痺之候. 其人小便不利, 大便反快, 只當利其小便, 宜五苓散. [sm/方在水證中.] 濕家之爲病, 一身疼, 發熱, 身如熏黃, 仍治風濕, 脉浮身, 汗出惡風, 宜黃耆湯.

((LV))	Z2
((OR))	[ip/黃耆湯]

((LV))	Z3
((OR))	黃耆[sm/貳兩半] 防己[sm/貳兩] 甘草[sm/壹兩] 白朮 生薑[sm/各壹兩半] 棗[sm/拾陸个]

((LV))	Z3
((OR))	㕮咀, 水四升, 煎至二升, 去滓, 温飮一盞, 食久再服. 喘者, 加麻黃壹兩, 胃中不和者, 加芍藥壹兩半, 氣上衝者, 加桂枝壹兩半, 下有陳寒者, 加細辛壹兩, 服後當如蟲行皮中. 從腰下如氷, 厚坐被上, 又以一被繞腰以下, 令微汗出.

((LV))	ZZ
((OR))	濕家, 其人但頭汗出, 背強, 欲得被覆向火. 若下之早則噦, 胷滿小便不利, 舌上如胎者, 此丹田有熱, 胷上有寒, 渴欲得水而不能飮, 口燥故也.

((LV))	ZZ
((OR))	濕家下之, 額上汗出, 微喘, 小便不利者, 死, 下利不止者, 亦死. 問曰, 風濕相搏, 一身盡疼痛, 法當汗出而解, 値天陰雨不止, 汗出已解, 身復痛, 何也. 荅曰, 發其汗, 汗大出者, 伹風氣去, 濕氣續在, 是故不愈也. 若治風濕者, 發其汗, 但微似欲出汗者, 風濕俱去也.

((LV))	ZZ
((OR))	濕家病身上疼痛, 發熱, 面黃而喘, 頭痛鼻塞而煩, 其脉大, 自能飮食, 腹中和無病, 病在頭中寒濕, 故鼻塞, 細末瓜蒂, 含水畜少許鼻中則愈.

((LV))	ZZ
((OR))	濕家身煩痛, 可與麻黃湯內加白朮貳兩. [sm/麻黃湯在可汗證中.]

((LV))	ZZ
((OR))	病者一身盡疼, 發熱, 日晡則劇者, 此名風濕. 此病因傷於汗出當風, 或久傷於冷所致也, 可與杏仁薏苡湯.

((LV))	Z2
((OR))	[ip/杏仁薏苡湯]

((LV))	Z3
((OR))	麻黃[sm/壹兩半] 杏仁[sm/肆拾伍枚] 薏苡仁 甘草[sm/半兩]

((LV))	Z3
((OR))	㕮咀, 以水二升, 先煮麻黃一二十沸, 去上沫, 內諸藥, 煮取一升, 去滓, 温二三服.

((LV))	ZZ
((OR))	傷寒八九日, 風濕相搏, 身體煩痛, 不能轉側, 不嘔不渴, 脉浮虛而澁者, 宜桂枝附子湯. 此治大便自利, 小便不利者.

((LV))	Z2
((OR))	[ip/桂枝附子湯]

((LV))	Z3
((OR))	桂枝[sm/貳兩] 附子[sm/貳枚] 生薑[sm/壹兩半] 大棗[sm/拾貳枚] 甘草[sm/壹兩]

((LV))	Z3
((OR))	㕮咀, 以水三升, 煮取一升, 去滓, 分温四服. 若大便堅, 小便自利者, 去桂枝加白朮貳兩, 煎如前法. 初一二服, 身如痺, 半日許服之都盡, 其人如冐狀, 勿怪, 此乃朮․附幷走皮膚, 逐水氣未得除, 故使之耳.

((LV))	ZZ
((OR))	風濕相搏, 骨節疼煩, 掣痛不得屈伸, 近之則極, 汗出短氣, 小便不利, 惡風不欲去被, 或有微腫者, 甘草附子湯主之.

((LV))	Z2
((OR))	[ip/甘草附子湯]

((LV))	Z3
((OR))	附子[sm/貳枚] 白朮[sm/貳兩] 桂枝[sm/參兩] 甘草[sm/貳兩]

((LV))	Z3
((OR))	㕮咀, 水三升, 煮取一升, 去滓, 分温三服. 身腫者加防己貳兩, 悸氣․小便不利加茯苓壹兩半, 溢水成四升, 煎一升三合.

((LV))	CC
((OR))	暍證

((LV))	ZZ
((OR))	太陽中熱者, 暍是也. 其人汗出惡寒, 身熱而渴, 白虎湯加人參主之. [sm/方在厥陰證中.]

((LV))	ZZ
((OR))	太陽中暍者, 身熱疼重而脉微, 此夏月傷冷水, 水行皮中所致也, 瓜蒂湯主之.

((LV))	Z2
((OR))	[ip/瓜蒂湯]

((LV))	Z3
((OR))	瓜蒂[sm/貳拾柒枚]

((LV))	Z3
((OR))	水半升, 煮取二合半, 去滓, 温服.

((LV))	ZZ
((OR))	太陽中暍, 發熱惡寒, 身重而疼痛, 其脉弦而細, 芤而遲, 小便已, 洒然毛聳, 手足逆冷, 小有勞, 身卽熱, 口前開, 板齒燥, 若發其汗, 則惡寒甚, 加温針, 則反熱甚, 下之, 則淋甚, 宜大小橘皮湯. [sm/大橘皮湯在不可汗證中.]

((LV))	Z2
((OR))	小橘皮湯[sm/主手足冷嘔噦.]

((LV))	Z3
((OR))	橘皮[sm/貳兩] 生薑[sm/肆兩]

((LV))	Z3
((OR))	㕮咀, 水三升, 煮取一升半, 去滓, 作四服, 稍熱呷之.

((LV))	BB
((OR))	發汗吐下後雜病證

((LV))	ZZ
((OR))	病人脉微而濇, 此乃醫所病, 大發其汗, 又數大下之, 其人亡血. 病當惡寒, 後乃發熱, 無休止時. 夏月盛熱, 欲着複衣, 冬月盛寒, 欲裸其躰, 所以然者, 陽微則惡寒, 陰弱則發熱, 此醫發其汗, 使陽氣微, 又大下之, 令陰氣弱. 五月之時, 陽氣在表, 胃氣虛冷, 以陽氣內微, 不能勝冷, 故欲着複衣. 十一月之時, 陽氣在裏, 胃中躁熱, 以陰氣內弱, 不能勝熱, 故欲裸其身. 又陰脉遲濇, 故知亡血也. [sm/此皆可治. 陽微惡寒四逆, 陰弱發熱爲內熱病, 宜苦酒․艾之類.]

((LV))	ZZ
((OR))	大下後, 復發汗, 小便不利者, 亡津液故也, 勿治之, 得小便利, 必自愈.

((LV))	ZZ
((OR))	發汗後, 其人臍下悸者, 欲作奔豚, 茯苓桂枝湯主之.

((LV))	Z2
((OR))	[ip/茯苓桂枝湯]

((LV))	Z3
((OR))	茯苓[sm/肆兩] 桂枝[sm/貳兩] 甘草[sm/壹兩] 大棗[sm/捌个]

((LV))	Z3
((OR))	㕮咀, 以甘爛水五升, 先煮茯苓減一升, 內下諸藥, 煮取一升半, 温温作三服.

((LV))	Z2
((OR))	作甘爛水法

((LV))	Z3
((OR))	取水貳㪷, 置大盆中, 以楊柏枝擊水, 上有珠子五六千箇相逐, 取用之.

((LV))	ZZ
((OR))	發汗或下後, 痞滿, 或成寒實結胷, 氣塞不通, 宜檳榔散.

((LV))	Z2
((OR))	[ip/檳榔散]

((LV))	Z3
((OR))	檳榔[sm/貳个. 一生一煨.]

((LV))	Z3
((OR))	細末, 酒二盞, 煎二盞四分, 作兩服, 温飮之. 兼治蚘厥, 心腹刺痛. 南海本草治膀胱氣佳.

((LV))	ZZ
((OR))	龐曰, 因發汗時, 汗出如水漏下, 還復汗少, 喘促不止. 脉促而按之濡者, 合當汗而解, 脉促而按之實者, 死. 若脉浮, 手足微厥, 面垢脣青, 昏憒而喘者, 陰陽未和, 尙阻升降, 宜服順陰陽五味子湯.

((LV))	Z2
((OR))	[ip/順陰陽五味子湯]

((LV))	Z3
((OR))	麻黃[sm/半兩] 人參 五味子 麥門冬 杏人 橘皮 生薑[sm/各壹分] 棗[sm/柒枚]

((LV))	Z3
((OR))	㕮咀, 水二升, 煮七合, 去滓, 通口服一盞, 未差, 再作二三服. 手足厥甚者, 厚衣䕶其厥.

((LV))	ZZ
((OR))	下後, 復發汗, 晝日煩躁不得眠, 夜而安靜, 不嘔, 不渴, 無表證, 脉沉微, 身無大熱者, 宜乾薑附子湯. [sm/不可作煮散.]

((LV))	Z2
((OR))	[ip/乾薑附子湯]

((LV))	Z3
((OR))	乾薑[sm/壹兩] 附子[sm/壹枚, 生]

((LV))	Z3
((OR))	㕮咀, 水一升半, 煎至半升時, 飮一小盞, 食久再服.

((LV))	ZZ
((OR))	傷寒, 若吐下後, 心下逆滿, 氣上衝胷, 起則頭眩, 脉沉緊, 發汗則動經, 身爲振振搖者, 宜茯苓白朮湯.

((LV))	Z2
((OR))	[ip/茯苓白朮湯]

((LV))	Z3
((OR))	茯苓[sm/貳兩] 桂枝[sm/壹兩半] 白朮 甘草[sm/各壹兩]

((LV))	Z3
((OR))	㕮咀, 水三升, 煎至一升半, 去滓, 分温四服.

((LV))	ZZ
((OR))	發汗吐下後, 虛煩不得眠, 若劇者, 必反復顚到, 心中懊憹, 香豉梔子湯主之, 少氣者, 加甘草, 嘔者, 加生薑.

((LV))	Z2
((OR))	梔子香豉湯

((LV))	Z3
((OR))	肥梔子[sm/貳拾枚] 香豉[sm/兩合, 綿裹]

((LV))	Z3
((OR))	水二升, 煎梔子至一升三合, 下豉, 取七合半, 去滓, 每進一盞. 得吐, 止後服.

((LV))	ZZ
((OR))	梔子甘草湯, 前湯內加甘草壹兩, 同梔子煮, 後下豉, 如前法, 加水半升.

((LV))	ZZ
((OR))	梔子生薑湯, 前方內加生薑貳兩半, 同梔子煮, 後下豉, 同前法, 加水一升.

((LV))	ZZ
((OR))	傷寒五六日, 大下之後, 身熱不去, 心中結痛者, 欲解也, 属梔子香豉湯主之. [sm/用前方.]

((LV))	ZZ
((OR))	下後, 腹煩滿, 起卧不安者, 梔子厚朴湯主之.

((LV))	Z2
((OR))	[ip/梔子厚朴湯]

((LV))	Z3
((OR))	梔子[sm/八个, 大者] 厚朴[sm/貳兩] 枳實[sm/二枚]

((LV))	Z3
((OR))	㕮咀, 水二升, 煮一升, 去滓, 温飮一盞.

((LV))	ZZ
((OR))	傷寒, 醫以丸藥下之, 身熱不去, 微煩, 梔子乾薑湯主之.

((LV))	Z2
((OR))	[ip/梔子乾薑湯]

((LV))	Z3
((OR))	肥梔子[sm/八个] 乾薑[sm/壹兩]

((LV))	Z3
((OR))	以水一升七合, 煮取八合, 去滓, 分温三服.

((LV))	ZZ
((OR))	凡用梔子湯得効, 卽止後服, 病人舊有微溏, 不可與之. 發汗, 若下之, 而煩熱, 胷中窒塞者, 梔子湯主之.

((LV))	ZZ
((OR))	傷寒五六日, 已發汗而復下之, 胷脇滿微結, 小便不利, 渴而不嘔, 但頭汗出, 往來寒熱, 煩者, 此表未解, 柴胡桂枝乾薑湯主之.

((LV))	Z2
((OR))	[ip/柴胡桂枝乾薑湯]

((LV))	Z3
((OR))	桂枝 黃芩[sm/各壹兩半] 柴胡[sm/肆兩] 栝樓根[sm/貳兩] 乾薑 甘草 牡蠣[sm/各壹兩]

((LV))	Z3
((OR))	㕮咀, 水六升, 煎至三升, 去滓, 再煎一升半, 温温時飮一盞, 食頃再服.

((LV))	ZZ
((OR))	傷寒發汗, 若吐下, 解後, 心下痞鞭, 噫氣不除者, 旋復花代赭湯主之.

((LV))	Z2
((OR))	[ip/旋復花代赭湯]

((LV))	Z3
((OR))	旋復花 甘草[sm/各壹兩半] 人參[sm/壹兩] 生薑[sm/貳兩半] 代赭[sm/末, 半兩] 棗[sm/三枚] 半夏[sm/壹兩半]

((LV))	Z3
((OR))	㕮咀, 水五升, 煎三升, 去滓, 再煎取一升半, 温分四服.

((LV))	ZZ
((OR))	傷寒, 若吐下後, 七八日不解, 熱結在裏, 表裏俱熱, 時時惡風, 大渴, 舌上乾燥而煩, 飮水至數升者, 白虎加人參主之. [sm/方在厥陰證中.]

((LV))	ZZ
((OR))	傷寒八九日, 下之, 胷滿煩驚, 小便不利, 讝語身重, 不可轉側者, 柴胡龍骨牡蠣湯主之.

((LV))	Z2
((OR))	[ip/柴胡龍骨牡蠣湯]

((LV))	Z3
((OR))	柴胡[sm/貳兩] 龍骨 黃芩 生薑 鉛丹 人參 桂枝 茯苓 牡蠣[sm/各參分] 半夏[sm/壹合] 大黃[sm/壹兩] 棗[sm/陸个]

((LV))	Z3
((OR))	㕮咀, 水六升, 煎取三升, 下大黃, 切如棊子塊, 更煎取貳升, 去滓, 温飮一盞.

((LV))	ZZ
((OR))	傷寒, 服湯藥, 下利不止, 心下痞鞭. 服瀉心已, 復以他藥下之, 利不止. 醫以理中與之, 利益甚. 理中治中焦, 此利在下焦, 以赤石脂禹餘粮湯主之. 復不止, 當以五苓散利小便. [sm/五苓散方在可水證中.]

((LV))	Z2
((OR))	赤石脂禹餘粮湯

((LV))	Z3
((OR))	赤石脂 禹餘粮[sm/各八兩]

((LV))	Z3
((OR))	水四升, 煮取二升, 去滓, 温飮一盞.

((LV))	ZZ
((OR))	太陽病, 外證未除, 而数下之, 遂恊熱而利, 利不止, 心下痞鞭, 表裏不解者, 桂枝人參湯主之.

((LV))	Z2
((OR))	[ip/桂枝人參湯]

((LV))	Z3
((OR))	桂枝 甘草[sm/各貳兩] 白朮 人參 乾薑[sm/各壹兩半]

((LV))	Z3
((OR))	㕮咀, 水五升, 先煮四味, 取三升, 內桂, 更煮取一升, 去滓, 温分三服.

((LV))	ZZ
((OR))	發汗後, 腹脹滿者, 厚朴人參湯主之.

((LV))	Z2
((OR))	[ip/厚朴人參湯]

((LV))	Z3
((OR))	厚朴[sm/四兩] 甘草[sm/壹兩] 生薑[sm/四兩] 半夏[sm/壹兩壹分] 人參[sm/半兩]

((LV))	Z3
((OR))	以水五升, 煮取一升半, 去滓, 温分三服.

((LV))	ZZ
((OR))	治頭痛壯熱, 心中煩, 黃芩梔子湯.

((LV))	Z2
((OR))	[ip/黃芩梔子湯]

((LV))	Z3
((OR))	黃芩 梔子[sm/各壹兩半] 石膏 乾葛[sm/各貳兩] 䜴[sm/半兩] 䓗白[sm/寸切, 半斤]

((LV))	Z3
((OR))	㕮咀, 水四升, 煮取一升半, 温温作三四服. 始得病便如前證, 亦可服. 治夏月傷暑毒, 殊驗.

((LV))	ZZ
((OR))	傷寒發汗後, 或未發汗, 頭痛如破, 宜䓗白湯.

((LV))	Z3
((OR))	連鬚䓗白[sm/寸切, 半斤] 生薑[sm/貳兩]

((LV))	Z3
((OR))	水二升, 煮一升, 去滓, 温温作二三服.

((LV))	ZZ
((OR))	服前湯, 頭痛未解, 宜葛根䓗白湯.

((LV))	Z2
((OR))	[ip/葛根䓗白湯]

((LV))	Z3
((OR))	葛根[sm/壹兩] 芍藥 芎藭 知母[sm/各半兩] 䓗白[sm/壹握,  寸切] 生薑[sm/壹兩]

((LV))	Z3
((OR))	㕮咀, 水二升半, 煮取一升, 去滓, 温温分減服.

((LV))	ZZ
((OR))	傷寒頭痛立効, 荊芥散.

((LV))	Z2
((OR))	[ip/荊芥散]

((LV))	Z3
((OR))	天南星 草烏頭[sm/肉白者, 生用] 荊芥穗[sm/各半兩] 石膏[sm/壹兩]

((LV))	Z3
((OR))	細末, 每服二錢半, 陳茶一錢, 薑汁半呷, 薄荷三葉, 水兩盞, 煎至八分, 温温相次三服.

((LV))	ZZ
((OR))	傷寒嘔吐不止, 惡寒, 脉細或浮遲, 宜理中丸, 兼治霍乱吐利, 及傷寒後發熱, 水停喜唾者.

((LV))	Z2
((OR))	[ip/理中丸]

((LV))	Z3
((OR))	人參 乾薑 甘草 白朮[sm/各壹兩]

((LV))	Z3
((OR))	細末, 蜜丸雞子黃大, 每服一丸, 百沸湯一盞, 化令細, 煎三五沸, 温服之. 霍乱臍上築者, 不宜朮, 可作湯去朮, 加桂一兩半, 水三升, 煎取八合, 稍熱服之. 吐甚, 去朮加生薑一兩半, 作湯煎, 如前法, 飮熱粥一椀, 微温覆之, 勿發揭衣被. 有寒腹滿痛, 或四肢拘急, 或下利轉筋, 加生附子二枚, 作湯服之.

((LV))	ZZ
((OR))	治傷寒嘔吐欲死, 生薑半夏湯.

((LV))	Z2
((OR))	[ip/生薑半夏湯]

((LV))	Z3
((OR))	半夏[sm/壹兩半] 生薑[sm/參兩]

((LV))	Z3
((OR))	水三升半, 煮一升, 去滓, 温温分四服.

((LV))	ZZ
((OR))	治嘔吐發熱, 脉滑數或洪者, 茅根湯.

((LV))	Z2
((OR))	[ip/茅根湯]

((LV))	Z3
((OR))	茅根[sm/半升] 麥門冬[sm/貳合半] 半夏[sm/壹兩] 人參[sm/半兩] 茯苓[sm/半兩] 生薑[sm/貳兩]

((LV))	Z3
((OR))	㕮咀, 水五升, 煎一升半, 去滓, 温温分減服.

((LV))	ZZ
((OR))	霍亂, 頭痛發熱, 身疼, 多飮水者, 宜五苓散. [sm/方在水證中.]

((LV))	ZZ
((OR))	傷寒發熱自利, 脉浮大數, 及鼻血或嘔者, 宜黃芩芍藥湯.

((LV))	Z2
((OR))	[ip/黃芩芍藥湯]

((LV))	Z3
((OR))	黃芩[sm/壹兩半] 芍藥 甘草[sm/各壹兩]

((LV))	Z3
((OR))	㕮咀, 水五升, 煮取一升半, 去滓, 分四服. 嘔者, 加半夏一兩一分, 生薑一兩半, 煎服.

((LV))	ZZ
((OR))	治傷寒熱痢, 或兼腹痛, 黃連當歸丸.

((LV))	Z2
((OR))	[ip/黃連當歸丸]

((LV))	Z3
((OR))	黃連 當歸[sm/各參兩] 乾薑 赤石脂[sm/各壹兩]

((LV))	Z3
((OR))	細末, 蜜丸梧桐子大, 米飮呑下二三十丸, 日三夜二服.

((LV))	ZZ
((OR))	傷寒, 下利如爛肉汁, 赤帶下, 伏氣腹痛, 諸熱毒悉主之.

((LV))	Z2
((OR))	薤白梔子湯

((LV))	Z3
((OR))	豉[sm/半升, 綿裹] 薤白[sm/壹握] 肥梔子[sm/大者柒个]

((LV))	Z3
((OR))	水三升半, 先煮梔子十沸, 下薤白, 煎至二升, 去滓, 下豉煮一升半, 温温分減服, 必解下惡積.

((LV))	ZZ
((OR))	傷寒汗解, 因飮酒復劇, 苦煩悶, 乾嘔口燥, 伸吟錯誤, 不得卧. 此藥解熱毒, 除酷熱. 不必飮酒劇者, 療五日中神効.

((LV))	Z2
((OR))	黃連黃蘗湯

((LV))	Z3
((OR))	黃連[sm/壹兩半] 黃芩 黃蘗[sm/各壹兩] 肥梔子[sm/拾貳个]

((LV))	Z3
((OR))	㕮咀, 水三升, 煎一升二合, 去滓, 温温分減服, 未差更作.

((LV))	ZZ
((OR))	傷寒四日而大下, 熱利時作, 白通諸藥多不得止, 四順湯熱, 白通湯苦温, 除熱止利, 莫若黃連熟艾湯.

((LV))	Z2
((OR))	[ip/黃連熟艾湯]

((LV))	Z3
((OR))	黃連 黃蘗[sm/各壹兩半] 龍骨[sm/一兩] 熟艾[sm/兩雞子大]

((LV))	Z3
((OR))	㕮咀, 水四升, 煮一升二合, 去滓, 分減温服.

((LV))	ZZ
((OR))	龎曰, 凡冷利皆宜四逆. 冷利臍下必寒, 水穀黃白色或青黑也, 熱利臍下必熱, 利黃赤色也, 天行熱毒, 下利赤白, 久下膿血, 及下部毒氣, 當下細蟲如布絲縷大, 或長四五寸, 黑頭銳尾, 宜麝香丸.

((LV))	Z2
((OR))	[ip/麝香丸]

((LV))	Z3
((OR))	麝香[sm/壹錢] 附子 雄黃 丹砂 乾薑 巴豆[sm/各貳錢]

((LV))	Z3
((OR))	搗下篩訖, 煉蜜和丸小豆大, 米飮下二丸. 未知增之. [sm/此方本无巴豆, 是古方脫去, 服之不効. 今増巴豆, 試之甚驗.]

((LV))	ZZ
((OR))	傷寒後咳噫, 肉豆{【艸+冖+祋】▩=蔲@}湯.

((LV))	Z2
((OR))	[ip/肉豆{【艸+冖+祋】=蔲@}湯]

((LV))	Z3
((OR))	肉豆{【艸+冖+祋】=蔲@}[sm/壹个] 石蓮肉[sm/炒] 茴香[sm/各壹分] 丁香[sm/半分] 生薑 人參[sm/各貳分] 枇杷葉[sm/伍片, 拭去毛, 炙.]

((LV))	Z3
((OR))	㕮咀, 水三升, 煎至一升半, 分四服, 空心煖飮之.

((LV))	ZZ
((OR))	龐曰, 傷寒汗後, 咳噫不止, 是陰陽氣升降欲作汗, 升之不上, 降之不下, 故胃氣上逆而咳噫無休止者, 宜良薑方.

((LV))	Z2
((OR))	[ip/良薑方]

((LV))	Z3
((OR))	橘皮 良薑 桂枝 當歸[sm/各壹分] 麻黃[sm/半兩] 檳榔[sm/參个] 杏仁[sm/貳拾个] 甘草[sm/壹分] 生薑[sm/壹分] 大棗[sm/拾个]

((LV))	Z3
((OR))	㕮咀, 水二升半, 煎至一升, 去滓, 下檳榔末, 又煎三沸, 去滓, 通口服一盞, 未已再一劑.

((LV))	ZZ
((OR))	時行頭痛, 心如醉狀, 面愛向黒䖏, 不欲見人, 此爲壊熱不散, 速行大青湯與服, 不尔, 狂走赶人.

((LV))	Z2
((OR))	大青湯


((LV))	Z3
((OR))	大青葉 秦芁 吳藍 升麻 薺苨 栝樓根[sm/各貳分] 甘菊[sm/壹分] 石膏[sm/參分] 竹瀝[sm/貳合] 朴消[sm/三分]

((LV))	Z3
((OR))	㕮咀, 分二貼, 每服一貼. 水二升半, 煎至一升二合, 去滓, 下竹瀝․朴消, 分温四服. 肉色黃加茵蔯六分, 面似火加梔子十四枚, 加水成三升, 煮取一升半, 温飮一盞.

((LV))	ZZ
((OR))	七八日熱盛不解, 苦葶藶湯.

((LV))	Z2
((OR))	[ip/苦葶藶湯]

((LV))	Z3
((OR))	苦酒[sm/壹升半] 苦葶藶[sm/壹合] 生艾汁[sm/半升]

((LV))	Z3
((OR))	同煎至七合, 作二服, 此療內熱病, 有牛黃一刀圭尤良. 阮河南曰, 今諸療疾, 多用辛甜薑桂人參之属, 此皆貴價難得, 常有必欲求之, 轉以失時. 而苦參․青葙․葶藶子․艾之属, 所在盡有之, 除熱解毒, 最勝向貴價藥也, 前後數參並用之. 得病內熱者, 不必按常藥次也, 便以青葙․苦參․艾․苦酒療之, 但少促其間耳, 無不解者. [sm/苦酒卽米醋也.]

((LV))	ZZ
((OR))	龐曰, 辛甜薑桂人參之属, 是發散寒氣之藥, 其病未傳成內熱者, 爲調治之大要藥也. 決不可慮其酸苦之藥, 正治內熱病急要之藥也. 設當行辛甘而用酸苦, 設當行酸苦而用辛甘, 是昧於陰陽之用, 如此醫殺之耳. 其辛甘酸苦, 自是調治通行之要藥, 若論苦則忌甘, 論甘則忌苦, 雖有屢中, 誠爲粗工矣.

((LV))	ZZ
((OR))	傷寒發黃者, 先用瓜蒂末內鼻中, 口含水搐鼻中, 去黃水, 用五苓茵蔯散最良.

((LV))	ZZ
((OR))	時行一切, 不知身上疼痛, 不寒亦不熱, 沉沉似有所思, 順事多語, 此藏正傳熱, 麻人龍膽丸, 服此藥不死.

((LV))	Z2
((OR))	[ip/麻人龍膽丸]

((LV))	Z3
((OR))	大麻人 大黃[sm/各壹兩] 柴胡 黃芩 白鮮皮 秦艽 赤芍藥 龍膽草[sm/各貳分] 黃連[sm/壹分] 梔子[sm/貳拾肆个]

((LV))	Z3
((OR))	細末, 蜜丸如梧桐子大. 食後煎淡竹葉湯, 下三十丸, 日與三服, 以大利爲度. 十日小差, 壹月平復.

((LV))	Z2
((OR))	地黃湯

((LV))	Z3
((OR))	療傷寒及温病, 應發汗而不與發汗五, 內有瘀血者, 及鼻衂吐血不盡, 內熱瘀血, 面黃大便黑者, 此方主之, 消化瘀血甚良.

((LV))	Z3
((OR))	生濕地黃[sm/肆兩] 牡丹皮 芍藥 犀角屑[sm/無以升麻代, 各半兩]

((LV))	Z3
((OR))	㕮咀, 水貳升, 煮取壹升, 去滓, 温温飮一盞. 喜忘如狂者, 加地黃․黃芩各三分, 加水一升, 脉大來遲, 腹不滿自言滿者, 爲無熱, 不用黃芩也.

((LV))	ZZ
((OR))	鼻衂或吐血下血, 黃芩湯.

((LV))	Z2
((OR))	[ip/黃芩湯]

((LV))	Z3
((OR))	黃芩[sm/肆兩]

((LV))	Z3
((OR))	㕮咀, 水三升, 煮一升半, 温飮一盞, 兼治婦人漏下血不止. [sm/黃蘗更佳.]

((LV))	ZZ
((OR))	吐血百治不差, 此方療十差十.

((LV))	Z2
((OR))	大黃散

((LV))	Z3
((OR))	地黃汁[sm/半升] 生大黃末[sm/壹方寸匕]

((LV))	Z3
((OR))	煎地黃汁三沸, 下大黃末, 調匀, 空腹服之, 每温飮一小盞, 日三服, 血卽止.

((LV))	ZZ
((OR))	熱病毒氣入眼, 赤痛生翳, 不見光明者, 大黃梔子湯.

((LV))	Z2
((OR))	[ip/大黃梔子湯]

((LV))	Z3
((OR))	生大黃[sm/壹兩] 升麻[sm/半兩] 瞿麥 甘草[sm/各壹分] 梔子[sm/柒个]

((LV))	Z3
((OR))	㕮咀, 水二升, 煎至一升, 去滓, 温作四服, 以利爲度. 難利者, 煎藥畢, 下朴消二分和服. 先煮諸藥至一升半, 乃下大黃, 大黃先以水漬, 和水下之, 則折熱易利.

((LV))	ZZ
((OR))	治毒病入眼, 忽生赤翳, 或白, 或腫膚起, 或赤痛, 不得視光明, 入心肝, 或眼浮腫, 如吹汁出, 生膜覆珠子, 或內障不見物. 良由病後不愼, 酒麪炙煿五辛所致, 宜服此頻利之.

((LV))	Z2
((OR))	秦皮大黃湯

((LV))	Z3
((OR))	秦皮 柴胡 常山 黃芩 升麻 芍藥 白歛 枳實 甘草[sm/各半兩] 大黃[sm/參分]

((LV))	Z3
((OR))	㕮咀, 水參升, 煮貳升, 下大黃, 再煎一升半, 去滓, 食後温飮一盞. 熱盛者加焰消半兩, 湯成後下, 化匀服. 未差更作, 可至五七劑.

((LV))	ZZ
((OR))	又方, 滴眼湯[sm/斑豆瘡不宜用.]

((LV))	Z2
((OR))	[ip/滴眼湯]

((LV))	Z3
((OR))	秦皮 升麻 黃連[sm/各半兩]

((LV))	Z3
((OR))	細剉, 水二升, 煎至一升, 綿包筯頭揾湯, 滴入眼中, 頻頻用之.

((LV))	ZZ
((OR))	下部𧏾瘡, 雄黃散.

((LV))	Z2
((OR))	[ip/雄黃散]

((LV))	Z3
((OR))	雄黃 青葙子 苦參 黃連[sm/各參分] 桃仁[sm/壹分]

((LV))	Z3
((OR))	爲散, 以艾汁和丸, 棗核大, 綿包內下部, 萹蓄汁更佳. 冬月無艾, 濃煎艾汁, 和爲丸, 更以米飮調下貳錢, 温飮之, 日二服.

((LV))	ZZ
((OR))	治𧏾瘡, 青黛丸.

((LV))	Z2
((OR))	[ip/青黛丸]

((LV))	Z3
((OR))	青黛 丁香 黃連[sm/等分]

((LV))	Z3
((OR))	細末, 甘淀和丸, 棗核大, 口中有瘡, 含之咽汁, 若下部有瘡, 綿裹內下部, 日含化五六十丸差.

((LV))	Z2
((OR))	牽馬丸

((LV))	Z3
((OR))	治天行四五日, 下部生瘡, 醫所不能治, 此方主之.

((LV))	Z3
((OR))	附子[sm/壹分] 藜蘆 桂枝 巴豆[sm/各半兩, 去皮心, 炒黒]

((LV))	Z3
((OR))	細末, 別硏巴豆, 加蜜杵丸, 梧桐子大. 空心熱水下二丸, 未知加三丸. 熱在鬲上不下, 飮熱湯半升, 投吐之, 下部𧏾自差, 神良.

((LV))	ZZ
((OR))	天行口瘡, 黃蘗升麻湯.

((LV))	Z2
((OR))	[ip/黃蘗升麻湯]

((LV))	Z3
((OR))	黃蘗 升麻 甘草[sm/生, 各半兩]

((LV))	Z3
((OR))	㕮咀, 水一升半, 煮半升, 入地黃汁一合, 煎半升, 分二服, 細呷之.

((LV))	ZZ
((OR))	又方, 薔微飮子.

((LV))	Z2
((OR))	[ip/薔微飮子]

((LV))	Z3
((OR))	薔微莖葉切一升[sm/冬用根皮]

((LV))	Z3
((OR))	水三升, 煮半升, 温温漬之, 去涎. 喉咽有瘡者, 嚥汁少許爲佳.

((LV))	ZZ
((OR))	又方, 黃蘗飮子.

((LV))	Z2
((OR))	[ip/黃蘗飮子]

((LV))	Z3
((OR))	黃蘗, 薄切小片, 蜜漬一宿, 嚼蘗汁漬瘡.

((LV))	ZZ
((OR))	又方, 五倍子散.

((LV))	Z2
((OR))	[ip/五倍子散]

((LV))	Z3
((OR))	五倍子炒爲末傅之, 涎出吐去, 以差爲度.

((LV))	ZZ
((OR))	傷寒喉中痛, 閉塞不通, 射干煎.

((LV))	Z2
((OR))	[ip/射干煎]

((LV))	Z3
((OR))	生射干 猪脂[sm/各半斤]

((LV))	Z3
((OR))	合煎, 令射干色微焦, 去滓, 取壹棗大, 綿裹, 含稍稍嚥之.

((LV))	ZZ
((OR))	治喉咽痛塞, 鵬砂散.

((LV))	Z2
((OR))	[ip/鵬砂散]

((LV))	Z3
((OR))	鵬砂 殭蚕 牙消 白礬 甘草 雄黃[sm/各壹分] 𥐼砂[sm/半分] 草烏頭尖[sm/肆箇]

((LV))	Z3
((OR))	細末, 米飮調一錢, 細細呷之.

((LV))	Z2
((OR))	古方黑龍煎

((LV))	Z3
((OR))	治咽喉腫痛九種疾.

((LV))	Z3
((OR))	人參[sm/半兩] 甘草[sm/壹兩] 無灰酒[sm/壹升] 不蚛皂角[sm/肆拾條]

((LV))	Z3
((OR))	水三㪷, 浸皂角一宿, 淨鐺內煎, 令水減半, 次下人參․甘草, 細切, 又同煎三分耗二, 布絞去滓, 下酒更入釜煤一匕半, 攪煎如餳稀, 入甆合內, 埋地中一宿. 若用時, 取一丸如雞頭大, 盞中以温酒一呷化之, 先以水漱口, 以鵝毛點藥入喉中掃之, 有惡涎或自出, 或下腹, 可兩三度. 引藥方歇, 良久令吐. 候惡物出盡了, 令喫少許水浸烝餠, 及軟飯粥壓之, 次含甘草一寸嚥汁, 忌炙煿胡餠․猪肉淹藏等物. 如木舌難下藥, 以匙按舌, 用藥掃喉中.

((LV))	ZZ
((OR))	九般名, 急喉閉․纒喉風․結喉․爛喉․重舌․木舌․遁蟲․蚛喋․飛系入喉.

((LV))	ZZ
((OR))	元祐五年, 自春至夏秋, 蘄黃二郡人患急喉閉, 十死八九, 速者半日․一日而死. 黃州潘推官昌言親族中亦死數口, 後得黒龍膏, 救活者數十人.

((LV))	ZZ
((OR))	龐曰, 急切亦不候合此膏, 用古方以意處之. 但得不蚛皂角一兩條, 槌碎, 水三升半, 浸少時, 揉汁去滓, 下草一分, 人參一分, 同煎作稀膏, 勿令太稠, 乃下後藥.

((LV))	Z2
((OR))	[ip/黒龍膏]

((LV))	Z3
((OR))	霜梅上白鹽 𥐼砂 焰消[sm/各等分]

((LV))	Z3
((OR))	三味生硏, 用前膏斟酌和匀, 可以掃得爲度, 每以鵝毛揾少許, 如前法掃喉中甚効, 其將息次第, 亦如前法, 此膏得力尤速. 若日久膏乾, 以甘草水化之. 病差後, 胷喉外生瘡勿疑, 無鹽梅以白鹽代.

((LV))	ZZ
((OR))	天行手足腫, 疼痛欲脫者, 濃煎虎杖汁漬之.

((LV))	ZZ
((OR))	天行後毒氣, 手足腫痛欲脫, 必作癰膿, 升麻大黃湯.

((LV))	Z2
((OR))	[ip/升麻大黃湯]

((LV))	Z3
((OR))	升麻 木通 白歛[sm/各參分] 黃芩 芍藥[sm/各壹兩] 甘草[sm/半兩] 大黃[sm/壹兩半]

((LV))	Z3
((OR))	㕮咀, 水參升, 煮二升半, 下大黃煮一升半, 温温飮一盞, 利下爲度.

((LV))	BB
((OR))	傷寒勞復證

((LV))	ZZ
((OR))	病新差後, 氣血津液衰耗, 愼勿爲諸勞動事. 凡言語思慮, 勞神梳沐, 澡頮勞力, 則生熱而復病如初也. 又新差後, 精髓枯燥, 切不可爲房事, 犯房事勞復必死. 魏督郵顧子獻病差後, 華敷囑之, 愼勿爲勞事, 餘勞尙可, 女勞卽死. 此是女勞復, 非陰陽易也. 素問云, 病熱而有所遺者, 是新差後腸胃尙弱, 若多食則難消化, 而復病如初也, 此是食復新差, 強人足兩月, 虛弱人足百日, 則無復病矣.

((LV))	ZZ
((OR))	天行勞復, 頭痛, 四肢疼, 䓗豉湯.

((LV))	Z2
((OR))	[ip/䓗豉湯]

((LV))	Z3
((OR))	䓗白 豉[sm/半升]

((LV))	Z3
((OR))	水二升半, 煎䓗爛, 去滓, 入雄鼠屎三七枚, 末之和匀, 分再服, 未差更作.

((LV))	ZZ
((OR))	天行勞復作熱, 且至晩則腰背痛, 頭項強重, 葛根薑豉湯.

((LV))	Z2
((OR))	[ip/葛根薑豉湯]

((LV))	Z3
((OR))	芍藥 生薑[sm/各壹兩半] 豉 䓗白[sm/各貳合半] 葛根[sm/貳兩]

((LV))	Z3
((OR))	㕮咀, 水三升, 煎二升, 下豉煎一升半, 去滓, 温飮一盞.

((LV))	ZZ
((OR))	大病差後勞復, 枳實梔子湯.

((LV))	Z2
((OR))	[ip/枳實梔子湯]

((LV))	Z3
((OR))	枳實[sm/壹分] 肥梔子[sm/拾貳个] 香豉[sm/半升]

((LV))	Z3
((OR))	漿水三升, 煮枳實․梔至二升, 下豉煮一升半, 去滓, 温飮一盞, 温覆微汗. 食復者加大黃棊子大七枚, 同煎服之愈.

((LV))	ZZ
((OR))	療傷寒已差, 勞復如初, 脉浮無汗者, 桂枝梔子湯. [sm/自汗者去麻黃.]

((LV))	Z2
((OR))	[ip/桂枝梔子湯]

((LV))	Z3
((OR))	梔子[sm/拾貳个] 豉[sm/半升] 桂枝 麻黃[sm/各壹兩]

((LV))	Z3
((OR))	㕮咀, 水三升, 煎至二升, 下豉取一升半, 去滓, 温飮一盞, 温覆取小汗差.

((LV))	ZZ
((OR))	療傷寒勞復如初, 自汗出者, 脉浮滑, 煩躁甚, 宜此方.

((LV))	Z2
((OR))	梔子石膏香豉湯

((LV))	Z3
((OR))	梔子[sm/拾陸个] 石膏[sm/肆兩] 香豉[sm/壹兩, 綿裹]

((LV))	Z3
((OR))	水三升, 先煮二味至二升半, 下豉, 煮取一升半, 去滓, 温飮一盞. [sm/一法湯成入雄鼠矢二七枚, 末良.]

((LV))	ZZ
((OR))	病未平復, 後勞動致熱氣攻胷, 手足拘急, 搐搦如中風狀, 瓜蔞湯.

((LV))	Z2
((OR))	[ip/瓜蔞湯]

((LV))	Z3
((OR))	瓜蔞根[sm/肆兩, 無黃脉者] 淡竹茹[sm/半斤]

((LV))	Z3
((OR))	水三升, 煮一升二合, 去滓, 日二三服, 温與之.

((LV))	ZZ
((OR))	婦人病未平復, 因夫所動, 小腹篹中急痛, 腰胯疼, 四肢不任舉動, 無熱證者, 附子黃耆湯.

((LV))	Z2
((OR))	[ip/附子黃耆湯]

((LV))	Z3
((OR))	白朮 當歸 桂枝 附子 甘草 芍藥 人參[sm/各半兩] 黃耆[sm/參分] 生薑[sm/壹兩半]

((LV))	Z3
((OR))	㕮咀, 水四升, 煮至一升半, 去滓, 通口服一盞, 食久再服, 温覆取小汗.

((LV))	ZZ
((OR))	男子勞房成復病, 鼠屎湯.

((LV))	Z2
((OR))	[ip/鼠屎湯]

((LV))	Z3
((OR))	薤根[sm/壹升] 豭鼠屎[sm/貳拾壹个, 爲末. 矢頭尖硬者, 是卽牡鼠也.]

((LV))	Z3
((OR))	水三升半, 煮薤根至一升半, 去滓, 下鼠矢末, 再煎三沸, 温飮一盞, 相次三服. 衣覆必有黏汗爲効, 未汗再作一劑, 兼治陰陽易神驗.

((LV))	ZZ
((OR))	男子房勞復發熱, 口噤, 臨死舌出數寸. 又始得病, 百節痛如被打, 渾身沉重, 恍惚失措, 脉促而絶不可治, 或有吐涎不止, 或有譫妄煩亂者, 皆不可治.

((LV))	ZZ
((OR))	天行差後, 勞復發熱, 嘔吐食不下, 蘆根湯.

((LV))	Z2
((OR))	[ip/蘆根湯]

((LV))	Z3
((OR))	蘆根[sm/半升] 生薑[sm/貳兩] 橘皮 枇杷葉[sm/各壹兩]

((LV))	Z3
((OR))	㕮咀, 水三升, 煮一升半, 去滓, 温飮一盞, 大効. 心煩躁加石膏貳兩, 加水一升, 煮二升.

((LV))	BB
((OR))	陰陽易證

((LV))	ZZ
((OR))	陰陽易病者, 陰陽相感動, 其毒氣着人, 如換易也. 男子病新差, 女子與之交, 女子得病, 名曰陽易, 女子病新差, 男子與之交, 男子得病, 名曰陰易. 若二男二女則不相易. 然女犯男得病, 鮮有死者, 男犯女得病, 救稍緩則十無一人得生者. 若女犯男, 男自發勞復, 則女不病, 男犯女, 女自發勞復, 則男得病亦輕. 富貴之家, 雖知其事, 後生輕於自恣, 犯之多致不救, 田野之人, 蒙蒙昧昧, 只知傷寒能死人, 因此病死者十有三四矣, 皆不知其所犯之由, 深可傷也. 男子女人陰陽易病, 其狀身體疼痛, 熱上衝胷, 頭重不能舉, 眼內生眵, 四肢拘急, 小腹絞痛, 手足拳則皆死, 其亦有不卽死者, 若小腹裏急, 熱上衝胷, 頭重不欲舉, 百節解離, 經脉緩弱, 血氣虛, 骨髓竭, 便吸吸氣力轉少, 着牀不得動, 起止仰人引, 歲月死, 宜此方.

((LV))	Z2
((OR))	足甲裩灰散

((LV))	Z3
((OR))	取交接婦人手足甲二十枚, 裩近隱處一尺, 同燒灰燒, 或米飮調下二錢, 日三服. 陰頭微腫, 小便利爲愈, 若来愈, 炙陰頭一百壯便差. 陰頭在毛際間, 提陰向上, 當頭是穴.

((LV))	Z3
((OR))	女子陽易則取男子手足爪甲, 裩近隱處, 如前燒服之. 可灸毛際橫空上, 中央曲骨, 一穴百壯.

((LV))	Z3
((OR))	男子陰易如前法灸, 若陰卯縮未下, 灸足大拇指旋毛上, 小炷七壯, 是大敦二穴. 男女初得陰陽易病, 便服薤根鼠矢湯, 出汗有騐.

((LV))	Z2
((OR))	傷寒口乾喜唾方

((LV))	Z3
((OR))	大棗[sm/肆拾枚, 煮, 去皮尖] 烏梅[sm/肥者拾箇, 去核, 爲末]

((LV))	Z3
((OR))	右以棗肉和爲丸, 含化自然汁.

((LV))	XX
((OR))	傷寒總病論卷第三

((LV))	AA
((OR))	傷寒總病論卷第四

((LV))	BB
((OR))	暑病論

((LV))	ZZ
((OR))	龐曰, 冬傷於寒, 夏至後至三伏中, 變爲暑病, 其熱重於温也. 有如傷寒而三陰三陽傳者有不依次第傳如, 見五藏熱證者, 各隨證治之.

((LV))	CC
((OR))	暑病表證

((LV))	ZZ
((OR))	暑病代桂枝幷葛根證.

((LV))	Z2
((OR))	[ip/一方]

((LV))	Z3
((OR))	桂枝 芍藥 知母 生薑[sm/各壹兩半] 甘草[sm/壹兩] 黃芩[sm/壹兩半] 葛根[sm/貳兩] 棗[sm/拾陸枚]

((LV))	Z3
((OR))	㕮咀, 水六升, 煮取三升, 通口服一盞, 相次取汗.

((LV))	ZZ
((OR))	暑病代麻黃證.

((LV))	Z2
((OR))	[ip/一方]

((LV))	Z3
((OR))	桂枝 杏仁 知母[sm/各壹兩] 麻黃[sm/參兩] 甘草 黃芩[sm/各壹兩]

((LV))	Z3
((OR))	煎如前法.

((LV))	ZZ
((OR))	暑病代青龍湯證.

((LV))	Z2
((OR))	[ip/一方]

((LV))	Z3
((OR))	麻黃[sm/貳兩] 石膏[sm/參兩] 知母 桂枝 甘草[sm/各壹兩] 杏仁[sm/參拾枚] 生薑[sm/壹兩半] 棗[sm/拾陸个]

((LV))	Z3
((OR))	如前煎服.

((LV))	ZZ
((OR))	暑病代葛根麻黃證.

((LV))	Z2
((OR))	[ip/一方]

((LV))	Z3
((OR))	葛根[sm/貳兩] 麻黃[sm/壹兩半] 桂枝 甘草 知母 黃芩 芍藥[sm/各壹兩] 生薑[sm/壹兩半] 棗[sm/拾陸枚]

((LV))	Z3
((OR))	如前煎服.

((LV))	ZZ
((OR))	暑病三日外至七日, 不歇內熱, 令人更相染, 大青消毒湯.

((LV))	Z2
((OR))	[ip/大青消毒湯]

((LV))	Z3
((OR))	大青 芒消[sm/各貳兩] 山梔子[sm/壹兩] 石膏[sm/肆兩]  豉[sm/半升] 濕地黃[sm/半升]

((LV))	Z3
((OR))	㕮咀, 水七升, 煮取三升, 去滓, 下芒消化之, 温服一盞, 以熱除爲度.

((LV))	ZZ
((OR))	暑病通用白虎, 一如傷寒與暍證用之. [sm/方在厥陰證中.]

((LV))	ZZ
((OR))	暑病通用麦奴丸. [sm/方在雜汗證中.]

((LV))	ZZ
((OR))	暑病若吐下後, 別見形, 一如傷寒門治之.

((LV))	ZZ
((OR))	暑病噦逆․發斑․瘡豆壊, 一如温病門治之. [sm/已上四條, 先生所論.]

((LV))	ZZ
((OR))	預防熱病急黃賊風, 葛粉散.

((LV))	Z2
((OR))	[ip/葛粉散]

((LV))	Z3
((OR))	葛粉[sm/貳升] 生乾地黃[sm/壹升] 香豉[sm/半升]

((LV))	Z3
((OR))	細末, 食後服方寸匕, 牛乳蜜湯․竹瀝米飮․烏梅湯任性調下, 日三服. 有病者日五服.

((LV))	CC
((OR))	素問載五種暑病

((LV))	ZZ
((OR))	肝熱病者先左頰赤, 肺熱病者先右頰赤, 心熱病者顔先赤, [sm/顔, 額也.] 腎熱病者, [sm/頤, 頰也.] 脾熱病者鼻先赤. [sm/土主中央.] 病雖未發, 見赤色刺之, 名曰治未病.

((LV))	ZZ
((OR))	肝熱病者, 先小便黃, 腹痛多卧身熱. 熱爭則狂言及驚, 脅滿痛, 手足躁, 不安卧, 庚辛甚, 甲乙大汗, 氣逆則庚辛死. 刺足厥陰․少陽. 其逆則頭痛員員, 脉引衝頭也.

((LV))	ZZ
((OR))	心熱病者, 先不樂, 數日乃熱. 熱爭則卒心痛, 煩悶喜嘔, 頭痛面赤無汗, 壬癸甚, 丙丁大汗, 氣逆則壬癸死. 刺手少陰․太陽.

((LV))	ZZ
((OR))	脾熱病者, 先頭重頰痛, 心煩顔青, 欲嘔身熱. 熱爭則腰痛, 不可俛仰, 腹滿泄, 兩頷痛, 甲乙甚, 戊巳大汗, 氣逆則甲乙死. 刺足太陰․陽明.

((LV))	ZZ
((OR))	肺熱病者, 洗淅然厥, 起毫毛, 惡風寒, 舌上黃身熱. 熱爭則喘咳, 痛起走胷膺背, 不得太息, 頭痛不任, 汗出而惡寒, 丙丁甚, 庚辛大汗, 氣逆則丙丁死. 刺手太陰․陽明, 出血如豆大, 立已.

((LV))	ZZ
((OR))	腎熱病者, 先腰痛胻痠, 苦渴数飮水身熱. 熱爭則項痛員員澹澹然, 戊巳甚, 壬癸大汗, 氣逆則戊巳死. 刺足少陰․太陽. 諸汗者, 至其所勝日汗出也.

((LV))	ZZ
((OR))	龐曰, 五種熱病, 肝腎二藏有逆證, 心脾肺三藏亡逆證. 凡五種熱病, 二三日逢尅未爲逆, 忌在五六日也.

((LV))	BB
((OR))	時行寒疫論

((LV))	ZZ
((OR))	病源載從立春節後, 其中無暴大寒, 又不冰雪, 而人有壯熱病者, 此属春時陽氣, 發於冬時, 伏寒變爲温病也. 從春分以後至秋分節前, 天有暴寒, 皆爲時行寒疫也. 三月․四月, 或有暴寒, 其時陽氣尙弱, 爲寒所折, 病熱猶輕, 五月․六月, 陽氣已盛, 爲寒所折, 病熱則重, 七月․八月, 陽氣已衰, 爲寒所折, 病熱亦微, 其病與温病․暑病相似, 但治有殊耳. 其治法初用摩膏火炙, 唯二日法針, 用崔文行解散, 汗出愈. 不解, 三日復發汗, 若大汗而愈, 不解者, 勿復發汗也. 四日服藜蘆丸, 微吐愈, 若病困, 藜蘆丸不吐者, 服赤小豆苽蒂散吐之, 已解, 視病尙未了了者, 復一法針之當解. 不解者, 六日熱已入胃, 乃與雞子湯下之愈. 無不如意, 但當諦視節度與病耳. 食不消, 病亦如時行, 俱發熱頭痛, 食病, 當速下之, 時病當待六七日. 時病始得, 一日在皮, 二日在膚, 三日在肌, 四日在胷, 五日入胃, 入胃乃可下也. 熱在胃外而下之, 熱乘虛入胃, 然要當復下之. 不得下, 多致胃爛發斑. 微者赤斑出, 五死一生, 劇者黒斑出, 九死一生. 人有強弱相倍也. 病者過日不以時下之, 熱不得泄, 亦胃爛斑出矣. 若得病無熱, 但狂言煩躁不安, 精神言語不與人相主當者, 治法在可水五苓散證中. [sm/此巢氏載治時行寒疫之法焉, 温病․暑病相似, 但治有殊者. 據温病無摩膏火炙, 又有冬温․瘡豆, 更有四時藏府陰陽毒, 又夏至後有五種熱病, 時令盛暑, 用藥稍寒, 故治有殊也.]

((LV))	CC
((OR))	時行寒疫治法

((LV))	ZZ
((OR))	初得時行赤色, 頭痛項強, 兼治賊風走疰寒痺, 趙泉黃膏.

((LV))	Z2
((OR))	[ip/趙泉黃膏]

((LV))	Z3
((OR))	大黃 附子 細辛 川椒 乾薑 桂枝[sm/各壹兩] 巴豆[sm/伍拾粒]

((LV))	Z3
((OR))	㕮咀, 苦酒漬一宿, 以臈月猪膋一斤, 煎調火三上三下, 去滓收之. 傷寒赤色, 熱酒調服梧桐子大一枚, 又以火摩身數百遍, 兼治賊風最良. 風走肌膚, 追風所在摩之, 神効, 千金不傳.

((LV))	Z2
((OR))	崔文行解散

((LV))	Z3
((OR))	時氣不和, 傷寒發熱.

((LV))	Z3
((OR))	桔梗[sm/炒] 細辛[sm/各肆兩] 白朮[sm/捌兩] 烏頭[sm/炮, 壹斤]

((LV))	Z3
((OR))	細末, 傷寒服一錢五銖匕, 不覺復小增之, 以知爲度, 若時氣不和, 旦服一錢五銖匕, 辟惡欲省病, 一服了去, 此時行寒疫通用之. 無病者預服, 以辟寒爲佳, 皆酒調下.

((LV))	Z2
((OR))	藜蘆散

((LV))	Z3
((OR))	辟温疫傷寒.

((LV))	Z3
((OR))	藜蘆 躑躅 乾薑[sm/各肆分] 牡丹皮 皁角[sm/各伍分] 細辛 附子[sm/各參分] 桂枝 朱砂[sm/各壹分]

((LV))	Z3
((OR))	末之, 絳囊帶一方寸匕, 男左女右, 臂上着之. 覺有病之時, 更以粟米大內鼻中, 酒服一錢匕, 覆取汗, 日再當取一汗耳.

((LV))	Z2
((OR))	赤小豆瓜蒂散

((LV))	Z3
((OR))	在厥陰證中.

((LV))	Z2
((OR))	雞子湯

((LV))	Z3
((OR))	治熱盛, 狂語欲走.

((LV))	Z3
((OR))	生雞子[sm/柒枚] 芒消[sm/壹兩]

((LV))	Z3
((OR))	井華水一大升, 同攪千遍, 去沬, 頻服之, 快利爲度.

((LV))	Z2
((OR))	猪苓散

((LV))	Z3
((OR))	卽傷寒門五苓散也, 在可水證中. [sm/已上五方, 載巢氏治時行寒疫合用之方.]

((LV))	ZZ
((OR))	龐曰, 摩膏火炙, 可行於西北二方, 餘處難施, 莫若初服解散․赤散之類, 如轉發熱而表不解, 乃行後四方爲佳. 天行壯熱, 煩悶無汗者, 麻黃葛根湯.

((LV))	Z2
((OR))	[ip/麻黃葛根湯]

((LV))	Z3
((OR))	麻黃[sm/伍兩] 葛根[sm/四兩]

((LV))	Z3
((OR))	麄末, 每服五錢, 水二盞, 梔子二箇, 䓗白五寸, 豉一撮, 煎八分, 去滓沫, 温温相次四五服. 取汗, 止後服.

((LV))	ZZ
((OR))	天行一二日, 麻黃湯. [sm/自汗者去麻黃加葛根二兩.]

((LV))	Z2
((OR))	[ip/麻黃湯]

((LV))	Z3
((OR))	麻黃[sm/貳兩] 石膏[sm/壹兩半] 貝齒[sm/伍箇, 無亦得] 升麻 甘草 芍藥[sm/各壹兩] 杏仁[sm/肆拾箇]

((LV))	Z3
((OR))	麄末, 每服五錢, 水二盞, 煎八分, 温服. 取汗, 止後服.

((LV))	Z2
((OR))	葛根解肌湯

((LV))	Z3
((OR))	汗後表不解, 宜服此. [sm/自汗者去麻黃.]

((LV))	Z3
((OR))	葛根[sm/肆兩] 麻黃 芍藥 大青 甘草 黃芩 桂枝[sm/各貳兩] 石膏[sm/參兩]

((LV))	Z3
((OR))	煎如前法.

((LV))	ZZ
((OR))	詔書發汗白薇散, 治時氣二三日不解.

((LV))	Z2
((OR))	[ip/白薇散]

((LV))	Z3
((OR))	白薇[sm/貳分] 杏仁[sm/參分] 貝母[sm/參分] 麻黃[sm/柒分]

((LV))	Z3
((OR))	細末, 酒調下方寸匕, 相次二三服, 温覆汗出愈. 湯調亦得.

((LV))	Z2
((OR))	聖散子方. [sm/此方蘓子瞻尙書所傳, 有序文.]

((LV))	Z3
((OR))	昔甞覽千金方, 三建散於病無所不治, 而孫思邈特爲著論, 以謂此方用藥節度, 不近人情至於救急, 其驗特異, 乃知神物効靈, 不拘常制, 至理開感, 智不能知, 今予所得聖散子, 殆此類也歟. 自古論病, 唯傷寒至危急, 表裏虛實, 日數證候, 應汗應下之法, 差之毫釐, 輙至不救. 而用聖散子者, 一切不問陰陽二感, 或男女相易, 狀至危篤者, 連飮數劑, 則汗出氣通, 飮食漸進, 神宇完復, 更不用諸藥連服取差, 其餘輕者心額微汗, 正尔無恙. 藥性小熱, 而陽毒發狂之類, 入口卽覺清涼, 此殆不可以常理詰也. 時疫流行, 平旦輒煑一釜, 不問老少良賤, 各飮一大盞, 則時氣不入其門. 平居無病, 能空腹一服, 則飮食快美, 百疾不生, 眞濟世衛家之寳也. 其方不知所從來, 而故人巢君榖世寳之, 以治此疾, 百不失一二. 余旣得之, 謫居黃州, 連歲大疫, 所全活至不可數. 巢君初甚惜此方, 指江水爲盟, 約不傳人, 余竊隘之, 乃以傳蘄水人龐君安常. 龐以醫聞於世, 又善著書, 故以授之, 且使巢君之名與此方同不朽也. 其用藥如右.

((LV))	Z3
((OR))	肉豆{【艸+冖+祋】=蔲@}[sm/拾箇] 木猪苓 石菖蒲 茯苓 高良薑 獨活 柴胡 吳茱萸 附子[sm/炮] 麻黃 厚朴[sm/薑炙] 藁本 芍藥 枳殼[sm/麩炒] 白朮 澤瀉 霍香 吳朮[sm/蜀人謂蒼朮之白者爲白朮, 蓋茅朮也, 而謂今之白朮爲吳朮] 防風 細辛 半夏[sm/各半兩, 薑汁制] 甘草[sm/壹兩]

((LV))	Z3
((OR))	剉焙作煮散, 每服七銖, 水一盞半, 煎至八分, 去滓熱服. 餘滓兩服合爲一服, 重煎, 皆空心服.

((LV))	ZZ
((OR))	治時氣傷寒, 頭痛身熱, 腰背強引頸, 及中風口噤, 治瘧不絶, 婦人産中風寒, 經氣腹大, 華佗赤散方.

((LV))	Z2
((OR))	[ip/華佗赤散]

((LV))	Z3
((OR))	丹砂[sm/貳分] 蜀椒 蜀漆 乾薑 細辛 黃芩 防己 桂枝 茯苓 人參 沙參 桔梗 女萎 烏頭 常山[sm/各參分] 雄黃 吳茱萸[sm/各伍分] 麻黃 代赭[sm/各拾分]

((LV))	Z3
((OR))	除細辛․丹砂․乾薑․雄黃․桂外, 皆熬治作散, 酒服方寸匕, 日二, 耐藥者二匕, 覆令汗出. 治瘧先發一時服藥二匕半, 以意消息之.

((LV))	Z2
((OR))	烏頭赤散

((LV))	Z3
((OR))	治天行疫氣病.

((LV))	Z3
((OR))	烏頭[sm/陸分] 皁角 雄黃 細辛 桔梗 大黃[sm/各壹兩]

((LV))	Z3
((OR))	細末, 清酒或井花水服一刀圭, 日二, 不知稍增, 以知爲度. 除時氣不和, 一日進一服. 牛馬六畜中天行瘴疫, 亦以方寸匕. 人始得病, 一日時服一刀圭, 取兩豆許, 內鼻孔中.

((LV))	BB
((OR))	斑豆瘡論

((LV))	ZZ
((OR))	龐曰, 天行豌豆瘡, 自漢魏以前, 經方家不載, 或云建武中南陽征虜所得, 仍呼爲虜瘡. 其後名毉雖載發斑候, 是發汗吐下後, 熱毒不散, 表虛裏實, 熱氣燥於外, 故身體發斑. 又說豌豆疱瘡, 表虛裏實, 一如發斑之理. 別云熱毒內盛, 攻於藏府, 餘氣流於肌肉, 遂於皮膚毛孔中, 結成此瘡. 旣是裏實, 熱毒內盛, 則未發及欲發, 瘡斑未見, 皆宜下之也, 瘡已差, 則再下之. 此病有二種. 一則發斑, 俗謂之麻子, 其毒稍輕, 二則豌豆, 其毒最重, 多是冬温所變. 凡覺冬間有非節之暖, 瘡毒未發, 卽如法下之, 次第服預防之藥, 則𣫭氣內消, 不復作矣, 有不因冬暖, 四時自行者, 亦如法下之. 古方雖有治法, 而不詳備, 疑當時毒熱未甚, 鮮有死者耶. 近世此疾, 歲歲未甞無也, 甚者夭枉十有五六, 雖則毒氣內壊不治, 因毉爲咎, 又大半矣. 若身疼壯熱頭痛, 不與小汗, 何由衰散. 大腑久秘, 毒攻腰脇, 或心腹脹滿, 不與微利, 何由釋去. 故當消息汗下. 然則寒藥固不當行, 温藥反增熱毒, 若熱勢大盛, 脉候洪数, 涼性之藥, 不阻表裏氣, 亦可通用, 若寒氣阻礙, 脉候浮遲, 則温性之藥, 不阻表裏氣者, 可兾冰釋. 云不可汗下寒熱之藥, 只可紫草一味者, 乃滯隅之流, 祇是遭逢輕疾, 以自差爲功, 若値重病, 則拱手待斃矣. 世有權貴, 自信不任人拘忌, 冷熱汗下, 病或不救, 則責毉謬誤, 斯又可爲傷歎. 夫調瑟者必當移柱, 故用古方, 附以愚見, 爲斑豆方, 以小兒多染此患, 故專用小湯劑, 大人可倍用之.

((LV))	CC
((OR))	温病發斑治法[sm/小兒證附]

((LV))	ZZ
((OR))	冬月觸冒寒毒者, 至春始發病. 病初至表, 或已發汗吐下, 而表證未罷, 毒氣不散, 故發斑瘡. 又冬月天氣温煖, 人感乖候之氣, 未卽發病, 至春又被積寒所折, 毒氣不得泄, 至夏遇熱, 其春寒已解, 冬温毒始發, 出於肌膚, 斑爛隱𤺋如錦文也.

((LV))	ZZ
((OR))	治温毒發斑, 大疫難救, 兼治豌豆瘡不出.

((LV))	Z2
((OR))	地黃膏

((LV))	Z3
((OR))	濕地黃[sm/肆兩] 好豉[sm/半升]

((LV))	Z3
((OR))	以猪膏一斤和匀, 露一宿, 煎五七沸, 令三分去一, 絞去滓, 下雄黃末一錢匕, 麝香末半錢匕, 攪匀, 稍稍盡飮之, 毒從皮中出則愈. 小兒斟酌服.

((LV))	ZZ
((OR))	冬温未卽發病, 至春被積寒所折, 不得發, 至夏得熱, 其春寒解, 冬温毒始發於肌中, 斑爛隱𤺋如錦紋, 而欬悶嘔吐清水, 宜服黃芩麻黃湯.

((LV))	Z2
((OR))	[ip/黃芩麻黃湯]

((LV))	Z3
((OR))	葛根 橘皮 杏仁[sm/生] 麻黃 知母 黃芩 甘草[sm/各半兩]

((LV))	Z3
((OR))	㕮咀, 水二升, 煮八合, 去滓, 温温分減服之. 嘔吐先定, 便宜消息, 不嘔者去橘皮.

((LV))	ZZ
((OR))	肺府藏熱, 暴發氣斑, [sm/不可作煮散.] 香豉石膏湯.

((LV))	Z2
((OR))	[ip/香豉石膏湯]

((LV))	Z3
((OR))	香豉[sm/貳合] 䓗鬚[sm/壹兩] 石膏[sm/貳兩] 梔子[sm/參分] 生薑[sm/貳兩] 大青 升麻 芒消[sm/各三分]

((LV))	Z3
((OR))	㕮咀, 水三升, 煮取一升三合, 去滓, 下芒消, 温温分減服.

((LV))	ZZ
((OR))	温病發斑, 赤斑者五死一生, 黑斑者十死一生, 大疫難救, 黑奴丸主之. [sm/方在雜汗證中.]

((LV))	ZZ
((OR))	冬温至夏發斑, 欬而心悶, 嘔清汁, 眼赤口瘡, 下部亦生瘡, 或自下利, 黃連湯.

((LV))	Z2
((OR))	[ip/黃連湯]

((LV))	Z3
((OR))	黃連[sm/壹兩] 橘皮 杏仁[sm/麩炒] 枳實 麻黃 葛根 厚朴 甘草[sm/各壹分]

((LV))	Z3
((OR))	㕮咀, 水三升, 煮一升二合, 去滓, 温温分減服. 下利先止, 別當消息, 小兒斟酌.

((LV))	ZZ
((OR))	天行發斑瘡, 須臾徧身, 皆戴白漿, 此惡毒, 云永徽四年, 此瘡自西域東流于海內, 但煮葵菜蒜虀啖之則止, 鮮羊血入口卽定. 初患急食之, 作菜下飯亦得.

((LV))	ZZ
((OR))	小兒時行瘡豆, 恐相傳染, 先服漏蘆湯下之. 本治熱毒癰疽, 赤白諸丹, 熱毒瘡癤. [sm/以下皆是小兒湯劑.]

((LV))	Z2
((OR))	[ip/漏蘆湯]

((LV))	Z3
((OR))	漏蘆葉[sm/無, 以山梔子代之] 連翹 白歛 甘草 芒消[sm/各壹分] 升麻 枳實 麻黃 黃芩[sm/各壹分半] 大黃[sm/肆分]

((LV))	Z3
((OR))	㕮咀, 水二升, 煮一升半, 下大黃, 煮一升, 去滓, 下芒消, 分減服, 以利爲度. 大人服可倍作. [sm/大黃水浸, 少時和水下之.]

((LV))	ZZ
((OR))	龐曰, 凡覺冬温, 至春夏必發斑豆, 小兒輩須服漏蘆湯下之, 得下後, 逐日空心飮甘草汁. 三歲以上一盞, 兒小減之, 直候腹疼乃止, 未疼可飮至十日, 則永不發. 或下後飮羊血一盞, 則不發.

((LV))	ZZ
((OR))	治時行豌豆瘡, 樺皮飮子.

((LV))	Z2
((OR))	[ip/樺皮飮子]

((LV))	Z3
((OR))	樺皮二兩, 細切, 水一升, 煮至半升, 去滓飮汁, 分減服.

((LV))	ZZ
((OR))	龐曰, 初得病, 便驚狂不眠, 渾身漐然汗出, 問之身不憎寒, 亦不惡風, 其脉如數, 以漏蘆湯下之, 不甚數者, 以大承氣湯下之. 非但瘡豆, 傷寒亦然.

((LV))	ZZ
((OR))	治豆瘡毒氣不出, 煩悶, 熱毒氣攻腰, 或腹脇痛不可忍, 大便不通, 五香湯主之.

((LV))	Z2
((OR))	[ip/五香湯]

((LV))	Z3
((OR))	麝香[sm/半分] 木香 丁香 沉香 乳香[sm/各壹分] 芍藥 枳實 射干 連翹 黃芩 麻黃 升麻 甘草[sm/各半兩] 大黃[sm/壹兩]

((LV))	Z3
((OR))	麄末, 每服四錢, 水一盞, 竹𤁋半盞, 煎八分, 去滓, 下朴消一錢匕和服, 以利爲度.

((LV))	ZZ
((OR))	天行熱氣生瘡疱, 身痛壯熱, 水解散.

((LV))	Z2
((OR))	[ip/水解散]

((LV))	Z3
((OR))	麻黃[sm/壹兩] 黃芩 桂枝 甘草[sm/各半兩]

((LV))	Z3
((OR))	細末, 煖水調下二錢匕, 小兒一錢, 覆令小汗. 熱氣在表, 已發汗未解, 或吐下後, 熱毒不散, 煩躁謬語, 此爲表虛裏實, 熱氣躁於外, 故身體發斑如錦紋, 或不因汗下, 始得病一二日便發, 皆由温疫熱毒氣使然也. 甚則發豌豆瘡, 其色白或赤, 發於皮膚, 頭作漿戴白濃者, 其毒則輕, 有紫黒色作根隱隱在肌肉裏, 其毒則重, 十死一生, 甚者五內七竅皆有瘡形如豌豆, 故以名焉. 脉洪數者, 是其候也.

((LV))	ZZ
((OR))	天行熱毒未解, 欲生豌豆, 發熱疼痛, 宜服解肌出汗葛根石膏湯.

((LV))	Z2
((OR))	[ip/葛根石膏湯]

((LV))	Z3
((OR))	葛根 麻黃[sm/各壹兩] 石膏[sm/貳兩] 黃芩 芍藥 桂枝 甘草[sm/各半兩]

((LV))	Z3
((OR))	麄末, 每服四錢, 水一盞半, 煎八分, 温服, 取小汗. [sm/自汗者去麻黃.]

((LV))	ZZ
((OR))	斑豆始有白疱, 忽搐入腹, 漸作紫黒色, 無膿, 日夜呌煩亂者, 鬱金散.

((LV))	Z2
((OR))	[ip/鬱金散]

((LV))	Z3
((OR))	鬱金一枚[sm/甘草壹分, 水半椀, 煑乾, 去甘草, 片切, 焙乾爲細末] 眞腦子[sm/炒, 半錢]

((LV))	Z3
((OR))	同硏, 每一錢匕, 以生猪血五七滴, 新汲水調下, 不過二服. 甚者毒氣從手足心出, 如癰狀乃差, 此是五死一生候也.

((LV))	ZZ
((OR))	此患小便澁, 有血者中壊也. 瘡黒厭無膿, 十死不治, 斑豆煩喘, 小便不利, 鼈甲湯.

((LV))	Z2
((OR))	[ip/鼈甲湯]

((LV))	Z3
((OR))	燈心[sm/壹把] 鼈甲[sm/貳兩]

((LV))	Z3
((OR))	水一升半, 煎六合, 去滓, 温分作二服.

((LV))	ZZ
((OR))	斑豆定煩喘, 淡竹瀝飮子.

((LV))	Z2
((OR))	[ip/淡竹瀝飮子]

((LV))	Z3
((OR))	淡竹𤁋

((LV))	Z3
((OR))	煖飮之, 煩喘自汗, 瘡不作黒厭, 可治.

((LV))	ZZ
((OR))	定煩喘, 麻黃甘草湯.

((LV))	Z2
((OR))	[ip/麻黃甘草湯]

((LV))	Z3
((OR))	麻黃 杏人 桑白皮 甘草[sm/各壹分]

((LV))	Z3
((OR))	㕮咀, 水一升, 煎四合, 放温分減服. 若脉數有熱, 以竹𤁋代水一半煎之, 𠻳或喉痛加射干一分.

((LV))	ZZ
((OR))	斑豆瘡出不快, 紅花湯.

((LV))	Z2
((OR))	[ip/紅花湯]

((LV))	Z3
((OR))	紅花子[sm/壹合, 槌砕]

((LV))	Z3
((OR))	水半升, 煎百沸, 去滓, 分減服之.

((LV))	ZZ
((OR))	斑豆服涼藥太過, 欬漱, 手足冷, 脉遲, 甘草乾薑湯.

((LV))	Z2
((OR))	[ip/甘草乾薑湯]

((LV))	Z3
((OR))	乾薑[sm/半兩] 甘草[sm/壹兩]

((LV))	Z3
((OR))	㕮咀, 水一升半, 煎六合, 分作二服.

((LV))	ZZ
((OR))	常行瘡豆, 紫草湯最良. 患其服之太少不能中病, 但多槌切好紫草. [sm/以湯沃之, 用物合定, 候温去滓, 分減服. 每紫草半升, 用湯一升爲準也.]

((LV))	ZZ
((OR))	斑豆已出, 不可正尔, 發表更增斑爛, 以表虛故也.

((LV))	ZZ
((OR))	豌豆瘡欲出, 甘草湯.

((LV))	Z2
((OR))	[ip/甘草湯]

((LV))	Z3
((OR))	甘草[sm/肆兩]

((LV))	Z3
((OR))	細剉, 水二升, 煎一升, 去滓, 分減温服. 覺腹中微利卽止.

((LV))	ZZ
((OR))	油飮子 飮清油一升卽不生.

((LV))	ZZ
((OR))	豌豆斑瘡不快, 表裏不解, 煩喘, 大便秘氣攻腹滿, 犀角升麻湯.

((LV))	Z2
((OR))	[ip/犀角升麻湯]

((LV))	Z3
((OR))	麻黃[sm/壹分半] 木香 犀角 升麻 芍藥 甘草 杏人 枳實 雄黃[sm/各壹分] 大黃[sm/半兩] 麝香[sm/壹錢]

((LV))	Z3
((OR))	㕮咀, 水二升, 煎一升半, 下大黃, 再煎一升, 去滓, 下雄麝末沸匀, 分作三服, 以大便通爲度.

((LV))	Z2
((OR))	瘡已出定方.

((LV))	Z3
((OR))	芒硝 猪膽

((LV))	Z3
((OR))	和硏匀塗之, 勿動痂落無瘢, 仍卧黃土末上良.

((LV))	ZZ
((OR))	天行瘡豆, 預服此則不發, 三豆飮子.

((LV))	Z2
((OR))	[ip/三豆飮子]

((LV))	Z3
((OR))	赤小豆 黒豆 菉豆[sm/各壹升] 甘草[sm/壹兩]

((LV))	Z3
((OR))	淨淘水八升, 煮熟, 逐日空心任性食豆飮汁七日, 永不發.

((LV))	ZZ
((OR))	瘡豆發斑, 下利赤黃或膿血, 遍身發熱, 梔子薤豉湯.

((LV))	Z2
((OR))	[ip/梔子薤豉湯]

((LV))	Z3
((OR))	好豉[sm/半升] 薤白[sm/貳兩] 肥梔子[sm/拾陸枚]

((LV))	Z3
((OR))	水二升半, 煮梔子․薤白將爛, 下豉再煮十數沸, 去滓, 分減服. 解下惡物差.

((LV))	XX
((OR))	傷寒總病論卷第四

((LV))	AA
((OR))	傷寒總病論卷第五

((LV))	BB
((OR))	天行温病論

((LV))	ZZ
((OR))	龐曰, 辛苦之人, 春夏多温熱者, 皆由冬時觸冒寒毒所致. 自春及夏至前爲温病者, 素問․仲景所謂傷寒也. 有冬時傷非節之暖, 名曰冬温之毒, 與傷寒大異, 卽時發病温者, 乃天行之病耳. 其冬月温暖之時, 人感乖候之氣, 未卽發病, 至春或被積寒所折, 毒氣不得泄, 至天氣暄熱, 温毒乃發, 則肌肉斑爛也. 又四時自受乖氣, 而成藏府陰陽温毒者, 則春有青筋牽, 夏有赤脉㩌, 秋有白氣貍, 冬有黒骨温, 四季有黃肉隨, 治亦別有法. 難經載五種傷寒, 言温病之脉, 行在諸經, 不知何經之動, 隨經所在而取之. 中風木, 傷寒金, 熱病火, 濕温水, 温病土, 治之者各取其所属. 據難經温病, 本是四種傷寒, 感異氣而變成温病也. 土無正形, 因火而名, 故以温次熱也. 土寄在四維, 故附金木水火而變病, 所以王叔和云, 陽脉浮滑, 陰脉濡弱, 更遇於風熱, 變成風温, 陽脉洪數, 陰脉實大, 更遇其熱, 變成温毒, 温毒爲病最重也, 陽脉濡弱, 陰脉弦緊, 更遇濕氣, 變爲濕温, 脉陰陽俱盛, 重感於寒, 變成温瘧, 斯乃同病異名, 同脉異經者也. 故風温取足厥陰木․手少陰火, 温毒專取手少陰火, 温瘧取手太陰水, 濕温取足少陰水․手少陰火, 故云隨經所在而取之也. 天行之病, 大則流毒天下, 次則一方, 次則一鄕, 次則偏着一家, 悉由氣運鬱發, 有勝有伏, 遷正退位, 或有先後. 天地九室相形, 故令升之不前, 降之不下, 則天地不交, 萬化不安, 必偏有宮分, 受斯害氣, 莊子所謂運動之泄者也. 且人命有遭逢, 時有否泰, 故能偏着一家. 天地有斯害氣, 還以天地所生之物, 以防備之, 命曰賢人知方矣.

((LV))	CC
((OR))	辟温疫論

((LV))	ZZ
((OR))	療疫氣令人不相染, 及辟温病傷寒屠蘓酒. [sm/通俗文曰, 屋平曰屠蘓. 廣雅云, 屠蘓, 庵也. 然屠蘓平而庵園, 所以不相同, 今人寒月㕔事下作版閣是也. 尊貴之家, 閣中施羽帳綿幃, 聚會以禦寒, 故正旦會飮辟温酒, 而以屠蘓爲名也.]

((LV))	Z2
((OR))	[ip/屠蘓酒]

((LV))	Z3
((OR))	大黃 桂枝 桔梗 川椒[sm/各拾伍銖] 白朮[sm/拾銖] 烏頭 菝葜 防風[sm/各陸銖]

((LV))	Z3
((OR))	㕮咀, 縫嚢盛, 以十二月晦日早, 懸沉井中至泥, 正旦平曉, 出藥置酒中, 屠蘇之東, 向戶飮之. 屠蘇之飮, 先從小起, 多少自在. 一人飮一家無病, 一家飮一里無恙. 飮藥酒三朝, 還置井中. 若能歲歲飮, 可代代無病, 當家內外井皆悉著藥, 辟温氣也. 忌猪肉․生䓗․桃李․雀肉等.

((LV))	Z2
((OR))	辟温粉

((LV))	Z3
((OR))	芎 朮 白芷 藁本 苓陵香[sm/等分]

((LV))	Z3
((OR))	爲末, 每壹兩半入英粉肆兩, 和匀, 常撲身上, 無英粉蚌粉亦可. 凡出汗大多, 欲止汗, 宜此法.

((LV))	ZZ
((OR))	入温家令不相染, 硏雄黃幷嚏法.

((LV))	Z2
((OR))	[ip/硏雄黃幷嚏法]

((LV))	Z3
((OR))	水硏光明雄黃, 以筆濃蘸塗鼻竅中, 則疫氣不能入, 與病人同床亦不相染. 五更初洗面後及臨時點之. 凡温疫之家, 自生臭穢之氣, 人聞其氣卽時以紙筋探鼻中, 嚏之爲佳. 不尔, 邪氣入上元宮, 遂散百脉而成斯病也. 以雄黃點之, 則自不聞其氣, 幷辟諸惡恠夢神良.

((LV))	ZZ
((OR))	常以雞鳴時, 存心念四海神名三七遍, 辟百邪惡鬼, 令人不病温.

((LV))	Z0
((OR))	東海神阿明 南海神祝融 西海神巨乘 北海神禺強

((LV))	Z0
((OR))	每入病人室, 存心念三遍, 口勿誦.

((LV))	ZZ
((OR))	古今名賢傳, 許季山所撰千敷散, 辟温疫惡疾, 不相染着.

((LV))	Z2
((OR))	[ip/千敷散]

((LV))	Z3
((OR))	附子[sm/壹个, 壹分者] 細辛 乾薑 麻子 柏實[sm/各壹分]

((LV))	Z3
((OR))	細末, 和入柏實․麻子令匀, 酒服方寸匕. 服藥一日, 十年不病, 二日二十年不病, 三日三十年不病, 受師法保應. 三日服之, 歲多疫則預服之. 不飮酒, 井花水服亦得. 忌猪肉․生菜.

((LV))	Z2
((OR))	辟温殺鬼丸

((LV))	Z3
((OR))	薰百鬼惡氣.

((LV))	Z3
((OR))	雄黃 雌黃[sm/各貳兩] 羖羊角 虎頭骨[sm/各柒兩] 龍骨 鼈甲 陵鯉甲 蝟皮[sm/各參兩] 樗鷄[sm/拾伍枚, 無, 以芫青伍枚代] 空青[sm/壹兩, 無, 以石綠代] 川芎 眞朱砂[sm/各伍兩] 東門上鷄頭[sm/壹枚]

((LV))	Z3
((OR))	細末, 以臈貳拾兩併丸, 鷄頭大, 正旦門前燒壹丸, 男左女右, 臂上帶一丸, 辟百惡, 獨弔喪問死, 呑下壹丸, 小豆大, 天陰大霧, 燒壹丸於門牖前, 極佳.

((LV))	Z2
((OR))	務成子螢火丸

((LV))	Z3
((OR))	主辟疾病惡氣, 百鬼虎狼, 蛇虺蜂蠆諸毒, 五兵白刃, 盜賊凶害.

((LV))	Z3
((OR))	者冠軍將軍武威大守劉子南從尹公受得此方, 永平十二年於虜界交戰敗績, 士卒掠盡, 子南被圍, 矢如雨, 未至子南馬數尺, 矢輒墮地, 虜以爲神人, 各解圍而去. 子南以方教子及諸兄弟爲將者, 皆未嘗被傷, 累世秘之. 漢末青牛道士得之, 以傳安定皇甫隆, 隆傳魏武帝, 乃有人得之, 故一名冠軍丸, 一名武威丸. [sm/曾試此法, 一家五十餘口俱染病, 唯四人帶者不染.]

((LV))	Z3
((OR))	螢火 鬼箭[sm/削取皮羽] 蒺藜[sm/各壹兩] 雄黃 雌黃 礬石[sm/各貳兩] 羖羊角 鍜竈灰 䥫錘柄[sm/入䥫䖏燒焦, 各壹兩半]

((LV))	Z3
((OR))	爲末, 以鷄子黃․丹雄鷄冠一具和之, 如杏子大, 作三角絳嚢盛住丸, 帶左辟, 若從軍, 繫腰下勿離身, 若在家, 掛戶之上, 辟絶賊盜温疫, 神良.

((LV))	ZZ
((OR))	劉根別傳曰, 潁川太守到官, 民大疫, 掾吏死者過半, 夫人․郞君悉病. 府君從根求消除疫氣之術, 根曰, 寅歲泄氣在亥, 今年太歲在寅, 於聽事之亥地, 穿地深參尺, 與深同, 取沙參斛着中, 以淳酒參升沃其上. 府君從之, 病者卽愈, 疫氣遂絶. [sm/於聽事取太歲六合之地也.]

((LV))	CC
((OR))	青筋牽證

((LV))	ZZ
((OR))	春三月青筋牽證, 其源自少陰․少陽. 從少陰而涉足少陽, 少陽之氣始發, 少陰之氣始衰, 陰陽怫鬱於腠裏皮毛之間, 因生表裏之痾. 因從足少陽發動反少陰, 則藏府受癘而生其病.

((LV))	ZZ
((OR))	肝府藏陰陽毒氣病, 頸背雙筋牽急, 先寒後熱, 其病相反. 若府虛爲陰邪所傷者, 則腰強急, 脚縮不伸, 府中欲折, 眼中生花, 此法主之. [sm/不可作煮散.]

((LV))	Z2
((OR))	柴胡地黃湯

((LV))	Z3
((OR))	柴胡[sm/貳兩半] 生地黃[sm/伍合半] 香豉[sm/伍合] 生薑 石膏[sm/各肆兩] 桂枝[sm/半兩] 大青 白朮 芒硝 梔子人[sm/各壹兩半]

((LV))	Z3
((OR))	㕮咀, 水七升, 煎三升, 去滓, 下芒硝, 温飮一盞, 日三四服, 未差再作.

((LV))	ZZ
((OR))	肝府藏陰陽温毒病, 頸背牽急, 先寒後熱, 其病相反. 若藏實則爲陽毒所損, 眼黃, 頸背強直, 若欲轉動, 卽合自回側. [sm/不可作煮散.]

((LV))	Z2
((OR))	石膏竹葉湯

((LV))	Z3
((OR))	淡竹葉[sm/貳升] 梔子人 黃芩 升麻 芒硝[sm/各壹兩半] 細辛 玄參[sm/各半兩] 石膏[sm/肆兩] 車前草[sm/壹升葉]

((LV))	Z3
((OR))	㕮咀, 水陸升, 先下竹葉․車前草, 煮肆升, 去滓, 下諸藥, 煮二升, 去滓, 下芒硝化匀, 温飮一盞.

((LV))	CC
((OR))	赤脉㩌證

((LV))	ZZ
((OR))	夏三月, 行赤脉㩌病, 其源自少陰․太陽.

((LV))	ZZ
((OR))	心府藏陰陽温毒氣, 身熱, 皮肉痛起, 其病相反. 若藏實則爲陽毒所侵, 口乾舌破而咽塞, 若府虛則爲陰邪所傷, 戰掉不定而驚動.[sm/不可作煮散.]

((LV))	Z2
((OR))	石膏地黃湯

((LV))	Z3
((OR))	石膏 生葛根[sm/各肆兩] 麻黃[sm/貳兩] 玄參[sm/參兩] 知母[sm/半兩] 梔子人 大青 黃芩 芒硝[sm/各壹兩半] 濕地黃[sm/半升]

((LV))	Z3
((OR))	㕮咀, 水九升, 取四升, 去滓, 下芒硝烊化匀, 温飮一盞, 日三四服.

((LV))	CC
((OR))	黃肉隨證

((LV))	ZZ
((OR))	四季月終, 餘十八日行黃肉隨病. 其源從太陰․陽明相格, 節氣相移, 三焦寒濕不調, 四時開格而起, 則藏府之痾隨時而受癘, 陽氣外泄, 陰氣內伏.

((LV))	ZZ
((OR))	脾藏府温毒病, 陰陽毒氣, 頭重項直, 皮肉強, 其病相反. 藏實則陽疫所傷, 藴而結核, 起於頸下, 布熱毒於分肉之中, 上散入髮際, 下貫顳顬, 隱隱而熱, 不相斷離. [sm/不可作煮散.]

((LV))	Z2
((OR))	玄參寒水石湯.

((LV))	Z3
((OR))	羚羊角屑 大青[sm/各壹兩] 升麻 射干 芒消[sm/各壹兩半] 玄參[sm/肆兩] 寒水石[sm/貳兩半] 梔子人[sm/貳兩]

((LV))	Z3
((OR))	㕮咀, 水七升, 煎至三升, 去滓, 下芒消烊化匀, 温飮一盞, 日三四服.

((LV))	Z3
((OR))	扁鵲云, 炙肝脾二腧, 主治四時隨病.

((LV))	CC
((OR))	白氣貍證

((LV))	ZZ
((OR))	秋三月行白氣貍病, 其源從太陽繫于太陰. 太陰受淫邪之氣, 則經絡壅滯, 毛皮堅竪, 發泄邪氣, 則藏府傷温, 隨狀受癘.

((LV))	ZZ
((OR))	肺府藏温病, 陰陽毒氣, 其病相反. 若府虛則陰邪所傷, 乍寒乍熱, 損肺傷氣, 暴嗽嘔逆, [sm/不可作煮散.] 宜石膏杏人湯.

((LV))	Z2
((OR))	[ip/石膏杏人湯]

((LV))	Z3
((OR))	石膏[sm/肆兩] 杏人 前胡[sm/各貳兩] 甘草[sm/壹兩] 梔子人 麻黃 紫苑 桂枝 大青 玄參 葛根[sm/各壹兩半]

((LV))	Z3
((OR))	㕮咀, 水玖升, 煎四升, 温飮一盞, 日三四服.

((LV))	ZZ
((OR))	肺府藏温病, 陰陽毒氣, 其病相反. 若藏實則爲陽毒所損, 體熱生班, 氣喘引飮, [sm/不可作煮散.] 宜石膏䓗白湯.

((LV))	Z2
((OR))	[ip/石膏䓗白湯]

((LV))	Z3
((OR))	豉[sm/半升] 葱白連鬚[sm/貳兩] 石膏 生薑[sm/各肆兩] 梔子人 升麻 大青 芒硝[sm/各壹兩半]

((LV))	Z3
((OR))	㕮咀, 水八升, 煎三升半, 去滓, 下芒硝烊化匀, 温飮一盞, 日三四服.

((LV))	CC
((OR))	黒骨温證

((LV))	ZZ
((OR))	冬三月行黒骨温病, 其源從太陽․少陰, 相搏藴積, 三焦上下壅, 塞陰毒內行, 藏府受客邪之氣, 則病生矣. 腎府藏温病, 陰陽毒氣, 其病相反. 若府虛則爲陰毒所傷, 裏熱外寒, 意欲守火而引飮, 或腰痛欲折. 腎府藏温病, 陰陽毒氣, 其病相反. 若藏實陽毒所損, 胷脇切痛, 類如刀刺, 心腹彭脹, 服冷藥差過而便洞泄. [sm/不可作煮散.]

((LV))	Z2
((OR))	苦參石膏湯.

((LV))	Z3
((OR))	苦參 生葛[sm/各貳兩] 石膏 濕地黃[sm/各肆兩] 梔子人 茵蔯 芒硝[sm/各壹兩半] 香豉 䓗白[sm/各半升]

((LV))	Z3
((OR))	㕮咀, 水八升, 煎三升半, 去滓, 下芒硝烊化匀, 温飮一盞, 日三四服.

((LV))	Z3
((OR))	扁鵲云, 炙脾肝腎三腧, 治丹毒․黒骨温之病.

((LV))	Z2
((OR))	知母解肌湯

((LV))	Z3
((OR))	療温熱病, 頭痛, 骨肉煩疼, 口燥心悶, 或是夏月天行毒, 外寒內熱者, 或已下之, 餘熱未盡者, 或熱病自得利, 有虛熱煩渴者.

((LV))	Z3
((OR))	麻黃 甘草[sm/各壹兩] 知母 葛根[sm/各壹兩半] 石膏[sm/參兩]

((LV))	Z3
((OR))	㕮咀, 水三升, 煎一升, 去滓, 温飮一盞. 若已下及自得利下, 虛熱未除者, 除麻黃加葛根成三兩, 病常自汗者, 亦如此法加葛根. 無汗而難得汗者, 加麻黃成一兩半, 因變泄者, 除麻黃加白薇․人參各一兩, 加水四升, 煎至一升半.

((LV))	CC
((OR))	温病噦方論

((LV))	ZZ
((OR))	伏熱在胃, 令人胷滿氣逆, 逆則噦, 若大下後, 胃中虛冷, 亦致噦也.

((LV))	ZZ
((OR))	温病有熱, 飮水暴冷啘, 茅根葛根湯.

((LV))	Z2
((OR))	[ip/茅根葛根湯]

((LV))	Z3
((OR))	茅根 葛根[sm/各半升]

((LV))	Z3
((OR))	水四升, 煮二升, 去滓, 温飮一盞.

((LV))	ZZ
((OR))	温病熱未除, 重被暴寒, 寒毒入胃, 藴結不散變啘, 梓皮飮子.

((LV))	Z2
((OR))	[ip/梓皮飮子]

((LV))	Z3
((OR))	單煮梓皮汁, 稍稍飮之佳.

((LV))	ZZ
((OR))	温病積飮冷, 冷結胃中, 熱入腎中, 變壯熱大啘者, 服梓皮湯. 夫腎中有熱者, 病差後, 足心皮喜剝脫去, 頭髮禿落, 是其證也.

((LV))	ZZ
((OR))	温病胃冷變啘, 茅根橘皮湯.

((LV))	Z2
((OR))	[ip/茅根橘皮湯]

((LV))	Z3
((OR))	白茅根[sm/半升] 橘皮[sm/壹兩半] 桂枝 葛根[sm/各壹兩]

((LV))	Z3
((OR))	㕮咀, 水三升, 煎去半, 去滓, 温飮一盞, 啘止停後服. 微有熱, 減桂半兩. [sm/微有熱, 宜去桂, 加生薑二兩.]

((LV))	ZZ
((OR))	温病有熱, 飮水暴冷啘, 枇杷茅根湯.

((LV))	Z2
((OR))	[ip/枇杷茅根湯]

((LV))	Z3
((OR))	枇杷葉 茅根[sm/各半升]

((LV))	Z3
((OR))	水四升, 煮去半, 去滓, 稍熱飮之一二盞. [sm/已上四方, 皆不可作煮散.]

((LV))	ZZ
((OR))	温病者, 此熱入腎, 腎藏惡燥, 熱盛則腎燥, 腎燥故渴, 引飮而自救也.

((LV))	Z2
((OR))	萎蕤湯

((LV))	Z3
((OR))	療冬温, 及春月中風傷寒, 發熱, 頭眩痛, 咽乾舌強, 胷中痛, 心胷痞滿, 腰背強.

((LV))	Z3
((OR))	萎蕤 白薇 麻黃 獨活 大杏人[sm/生] 芎藭 甘草 青木香 葛根[sm/各壹兩] 石膏[sm/壹兩半]

((LV))	Z3
((OR))	㕮咀, 水五升, 煎二升半, 去滓, 飮一盞, 通口服之, 取汗. 若一寒一熱者, 加朴消半兩, 大黃壹兩半, 朴消末後下.

((LV))	CC
((OR))	黃病證

((LV))	ZZ
((OR))	黃病者, 一身盡痛, 發熱, 面色洞黃. 七八日後, 結熱裏有血, 當下之如㹠肝狀. [sm/有血必狂, 宜{■=抵@}党湯, 如黃病自下血, 亦有自愈者.] 其人小腹滿急, 若眼睛澁痛, 鼻骨疼, 兩膞及項強, 腰背急, 則是黃候. 大便澁, 但得小便利, 則不慮死矣. 不用大便多, 多則心腹脹, 爲不佳. 此由寒濕在表, 則熱畜於脾胃, 腠理不開, 瘀熱與宿榖相搏, 鬱烝不得消散, 則大小便不通, 故身躰面目皆變黃色. 黃候其寸口近掌無脉, 口鼻氣冷者死.

((LV))	ZZ
((OR))	療諸黃膏髮煎

((LV))	Z2
((OR))	[ip/膏髮煎]

((LV))	Z3
((OR))	亂髮[sm/兩雞子大] 猪膋[sm/捌兩]

((LV))	Z3
((OR))	二味煎令髮消盡, 硏絞去滓, 分二服, 病從小便去. 有人再病, 胃中乾糞下便差.

((LV))	Z2
((OR))	又方

((LV))	Z3
((OR))	瓜蒂貳拾柒箇, 水壹升, 煎去半, 頓服之.

((LV))	ZZ
((OR))	黃疸目黃不除, 瓜丁散.

((LV))	Z2
((OR))	[ip/瓜丁散]

((LV))	Z3
((OR))	瓜丁細末.

((LV))	Z3
((OR))	含水畜豆許, 深入鼻中, 黃水出盡爲度.

((LV))	ZZ
((OR))	孫眞人曰, 凡遇天行熱病, 多內熱着黃, 但用瓜丁散內鼻中, 黃水出乃愈, 卽於後不復患病黃矣. 常須用心警候病人四支身面, 微似有黃氣, 卽速行瓜丁散, 不可令散漫, 失候必大危矣. 特忌酒麵․色欲, 犯者死.

((LV))	ZZ
((OR))	黃家日晡發熱, 而反惡寒, 此爲女勞. 得之膀胱急, 小腹滿, 身體盡黃, 額上反黒, 足下熱. 因作黒癉, 大便必黒, 腹臚脹滿如水狀, 大便黒溏者, 此女勞之病, 非水也. 腹滿者難療.

((LV))	Z2
((OR))	消石礬石散

((LV))	Z3
((OR))	消石 礬石

((LV))	Z3
((OR))	等分擣篩, 以大麦粥汁和服方寸匕, 日三. 重衣覆取汗, 病隨大小便去, 小便正黃, 大便正黒也. 大麦則須是無皮麦者. 千金方云, 消石二分, 熬令燥, 礬石一分, 熬令燥, 故注之.

((LV))	CC
((OR))	傷寒感異氣成温病壊候幷瘧證

((LV))	ZZ
((OR))	病人素傷於風, 因復傷於熱, 風熱相搏, 則發風温. 四肢不收, 頭痛身熱, 常自汗出不解, 治在少陰․厥陰. [sm/少陰火, 厥陰木.] 不可發汗, 汗出則讝語, 內煩擾不得卧, 善驚, 目光無精. 治之復發其汗, 如此者醫殺之耳.

((LV))	ZZ
((OR))	風温之爲病, 脉陰陽俱浮, 汗出體重, 其息必喘, 嘿嘿但欲眠. 下之則小便難, 發汗則讝語, 加温針則耳聾難言, 伹吐下之則遺尿, 宜萎蕤湯. [sm/方在温病噦方論中.] 因發汗後, 身體不惡寒, 而反惡熱, 無下證者, 名曰風温.

((LV))	Z2
((OR))	知母石膏湯.

((LV))	Z3
((OR))	知母[sm/壹兩] 石膏[sm/壹兩半] 葛根 萎蕤[sm/各參分] 甘草 黃芩 升麻 人參 杏人 羌活 防風[sm/各半兩]

((LV))	Z3
((OR))	㕮咀, 水三升, 煎一升半, 去滓, 温飮一盞, 通口與之取汗.

((LV))	ZZ
((OR))	病人素傷於寒, 因復傷於寒, 變成温瘧, 寒多熱少者, 華佗赤散主之. [sm/在寒疫治法中.]

((LV))	ZZ
((OR))	寒熱相半者, 丹砂丸. [sm/兼治間日瘧子.]

((LV))	Z2
((OR))	[ip/丹砂丸]

((LV))	Z3
((OR))	丹砂 人參[sm/各壹錢] 附子[sm/壹箇, 半兩者]

((LV))	Z3
((OR))	細末, 蜜丸梧桐子, 煎竹葉湯, 呑下二三十丸, 發前三服. 中病則吐, 或身習習麻木, 米中病加至四十丸. 間日發前如法服, 中病卽止.

((LV))	ZZ
((OR))	温瘧內熱甚, 昬昬嘿嘿者, 麦奴丸主之. [sm/方在可汗門中.]

((LV))	ZZ
((OR))	温瘧其脉如平, 身無寒但熱, 骨節煩疼, 時嘔

((LV))	Z2
((OR))	白虎加桂枝湯.

((LV))	Z3
((OR))	石膏[sm/肆兩] 知母[sm/壹兩半] 甘草[sm/半兩] 粳米[sm/壹合半] 桂枝[sm/參分]

((LV))	Z3
((OR))	㕮咀, 水三升半, 煮米熟, 去米下藥, 取一升半, 温飮一盞.

((LV))	ZZ
((OR))	温瘧之爲病, 先熱後寒.

((LV))	ZZ
((OR))	病人甞傷於濕, 因而中暍, 濕熱相搏, 則發濕温. 病苦兩脛逆冷, 腹滿, 支胷頭目痛苦妄言, 治在少陰, 不可發汗. 汗出則不能言, 耳聾, 不知痛所在, 身青而色變, 名曰重暍, 如此者醫殺之耳.

((LV))	ZZ
((OR))	治濕温如前證者, 白虎湯主之. [sm/方在傷寒厥陰門中.]

((LV))	ZZ
((OR))	濕温多汗, 妄言煩渴, 石膏甘草散.

((LV))	Z2
((OR))	[ip/石膏甘草散]

((LV))	Z3
((OR))	石膏 甘草[sm/等分]

((LV))	Z3
((OR))	細末, 漿水調下二錢匕, 日三服.

((LV))	ZZ
((OR))	龐曰, 愚醫昩於冷熱之脉, 見足脛冷, 多行四逆輩, 如此醫殺者不可勝計. 濕温脉小緊, 有如傷寒脉, 但證候有異, 數進白虎, 則脛自温而差也.

((LV))	ZZ
((OR))	病人素傷於熱, 因復傷於熱, 變爲温毒. 温毒爲病最重也.

((LV))	ZZ
((OR))	本太陽病不解, 轉入少陽, 小柴胡證罷, 此爲壞證, 知犯何逆, 以法治之.

((LV))	ZZ
((OR))	寸口脉洪而大, 數而滑, 洪大榮氣長, 數滑胃氣實, 榮長卽陽盛, 怫鬱不得出, 胃實卽牢難, 大便苦乾燥, 三焦閉塞, 津液不通. 醫復發汗, 令陽氣盛不周, 復重下之, 大便遂秘, 小便不利. 榮衛如搏, 五心煩熱, 兩目如火, 鼻乾面赤, 舌燥齒黃而大渴, 過經成壞病. [sm/巢氏亦載此一候, 今列入證中, 經手神効方附.]

((LV))	Z2
((OR))	三黃石膏湯

((LV))	Z3
((OR))	治如前證.

((LV))	Z3
((OR))	[sm/石膏壹兩, 硏 黃連 黃蘖 黃芩各半兩 香豉貳合半 梔子五箇 麻黃參分]

((LV))	Z3
((OR))	㕮咀, 水三升, 煎取一升, 分三服. 未中病, 再一劑, 其効如神.

((LV))	ZZ
((OR))	深師方曰, 傷寒已八九日, 三焦生熱, 其脉滑數, 昏憒, 身熱沉重拘急, 或時呻吟. 欲攻內則沉重拘急, 由表未解, 直用汗藥則毒因加劇. 古方無表裏兼療者, 思以三黃湯解其內, 有所增加, 以解其外, 故用三黃石羔湯.

((LV))	ZZ
((OR))	論曰, 傷寒發汗, 或下或誤 , 後三焦熱, 脉候洪數, 譫語不休, 晝夜喘息, 鼻中屢衂血, 而疾勢不解, 身目如發黃, 狂躁欲走, 宜三黃石膏湯.

((LV))	ZZ
((OR))	以上四種温病, 王叔和所謂同病異名, 同脉異經者也. 風温與中風脉同, 温瘧與傷寒脉同, 濕温與中濕脉同, 温毒與熱病脉同, 唯證候異而用藥有殊耳, 誤作傷寒發汗者, 十死無一生.

((LV))	CC
((OR))	敗壊別行方

((LV))	ZZ
((OR))	天行病經七日已上, 熱勢弥固, 大便秘澁, 心腹痞滿, 食飮不下, 精神昬亂恍惚, 狂言異語, 其脉沉細, 衆狀之中, 無一可救, 决計附子鼈甲湯. [sm/不可作煮散.]

((LV))	Z2
((OR))	[ip/附子鼈甲湯]

((LV))	Z3
((OR))	鼈甲 白蘚皮 茵蔯[sm/各半兩] 細辛 桂枝 白朮 吳茱茰 附子 枳實[sm/各壹分] 大黃[sm/參分] 生薑[sm/壹兩]

((LV))	Z3
((OR))	㕮咀, 水三升, 煮一升, 温作三服.

((LV))	ZZ
((OR))	傷寒將理失節, 服冷藥太多, 伏熱在藏, 手足厥逆, 爪甲稍青, 恐陽氣漸衰成陰毒氣, 踟蹰之間, 變入狐惑, 面色斑斑如錦紋, 木通桂枝湯.

((LV))	Z2
((OR))	[ip/木通桂枝湯]

((LV))	Z3
((OR))	木通 桂[sm/各壹兩] 吳茱茰 細辛[sm/各壹分] 甘草[sm/半兩] 䓗白[sm/陸莖] 棗[sm/玖箇]

((LV))	Z3
((OR))	㕮咀, 水二升半, 煎一升二合, 去滓, 温作四服.

((LV))	ZZ
((OR))	傷寒三七日至四七日, 勞痟不歇, 熱毒不止, 乍熱乍寒, 乍差乍發, 動作如瘧, 鼈甲𢘆山湯.

((LV))	Z2
((OR))	[ip/鼈甲𢘆山湯]

((LV))	Z3
((OR))	鼈甲 𢘆山 牛膝[sm/各參分] 大青 牡丹[sm/各半兩] 石膏[sm/貳兩] 烏梅肉 甘草[sm/各壹分] 淡竹葉 豉 生麦門冬 生地黃[sm/各貳合半]

((LV))	Z3
((OR))	㕮咀, 水五升, 煎二升半, 温飮一盞.

((LV))	ZZ
((OR))	傷寒八九日不差, 名曰敗傷寒, 諸藥不能治者, 鼈甲犀角湯.

((LV))	Z2
((OR))	[ip/鼈甲犀角湯]

((LV))	Z3
((OR))	鼈甲 升麻 柴胡 烏梅肉 枳實 犀角屑 黃芩[sm/各半兩] 甘草[sm/壹分] 生地黃[sm/貳合半]

((LV))	Z3
((OR))	㕮咀, 水三升, 煎一升半, 分五服, 日三夜二.

((LV))	ZZ
((OR))	敗傷寒, 頭痛骨肉痛, 荒言妄語, 醫所不能療者, 用前黒奴丸主之. [sm/方在雜汗證中.]

((LV))	ZZ
((OR))	龐曰, 有人患時氣, 經六七日, 因發狂, 遂眼瞪不瞬, 手攣膕曲, 口噤或有張口者, 冥冥不知人事, 口鼻氣絶, 伹心頭温, 面色和, 六脉皆動, 一如尸厥, 如此不省五六日, 因作成敗計, 救用風引湯加附子, 嚾下兩服遂省.

((LV))	Z2
((OR))	風引加附子湯

((LV))	Z3
((OR))	寒水石 石膏 赤石脂 白石脂 紫石英 滑石[sm/各陸錢] 附子[sm/壹箇] 龍骨 大黃 乾薑[sm/各肆錢] 甘草 牡蠣粉[sm/各貳錢] 桂枝[sm/參錢]

((LV))	Z3
((OR))	麄末, 每服三錢匕, 水一盞, 煎至七分, 去滓, 温飮之.

((LV))	BB
((OR))	小兒傷寒證

((LV))	ZZ
((OR))	小兒傷寒發熱, 自汗多啼, 葛根芍藥湯.

((LV))	Z2
((OR))	[ip/葛根芍藥湯]

((LV))	Z3
((OR))	葛根[sm/參分] 芍藥 甘草 黃芩 桂枝[sm/各半兩]

((LV))	Z3
((OR))	麄末, 每服三錢, 水一盞, 煎六分, 去滓, 温温作二服, 相次與之. 熱盛者, 去桂, 加升麻半兩. 無汗者, 加麻黃一兩. 喘者, 加杏子半兩.

((LV))	ZZ
((OR))	龐曰, 小兒傷寒, 始因壯熱不除, 被湯丸下後, 其項強眼飜, 弄舌畜搦, 如發癎狀, 久則哽氣, 啼聲不出. 醫以爲驚風, 屢服朱砂․水銀․牛黃․彔粉․巴豆․竹𤁋之類, 藥皆無驗. 此由誤下後, 毒氣結在心胷, 內熱生涎, 涎裹諸藥, 不能宣行所致也.

((LV))	Z2
((OR))	蕩涎散.

((LV))	Z3
((OR))	粉霜[sm/壹錢] 膩粉[sm/貳匣] 芫花[sm/壹分]

((LV))	Z3
((OR))	細末, 煖漿水調下, 一歲半錢, 病勢大者再服. 白色着底者, 粉霜也, 宜盡嚾之. 良久得睡, 取下黒黃涎裹包丹砂之類, 皆成顆塊, 啼聲便出, 立安.

((LV))	ZZ
((OR))	龐曰, 小兒結胷, 亦如前狀, 但啼聲出, 醫亦多作驚風治之, 其脉浮滑, 試以指按心下, 則痛而啼, 宜半夏黃連括樓湯斟酌服, 當下黃涎便差. [sm/方在結胷門中.]

((LV))	ZZ
((OR))	小兒傷寒, 蒸起風熱, 發癎, 手足搐掣不省, 虵皮湯.

((LV))	Z2
((OR))	[ip/虵皮湯]

((LV))	Z3
((OR))	麻黃 大黃 牡蠣 黃芩[sm/各肆錢] 寒水石 白石脂 赤石脂 石膏 紫石英 滑石[sm/各捌錢] 人參 桂枝 龍齒[sm/各貳錢] 甘草[sm/參錢] 虵退皮[sm/壹錢]

((LV))	Z3
((OR))	麄末, 每肆錢水一盞半, 煎七分, 温分二服. 熱多者進三服, 以水幷竹瀝中半煎, 尤佳.

((LV))	ZZ
((OR))	小兒傷寒後, 胃中有熱, 煩悶不食, 至日晩潮熱頰赤, 躁亂嘔吐, 蘆根湯.

((LV))	Z2
((OR))	[ip/蘆根湯]

((LV))	Z3
((OR))	生蘆根 生茅根 赤茯苓 子芩 麦門冬 甘草 生薑[sm/各壹分] 小麦 糯米[sm/各貳伯粒]

((LV))	Z3
((OR))	細剉, 水一升二合, 煎六合, 去滓, 分三服, 立効.

((LV))	ZZ
((OR))	小兒傷寒, 欬嗽, 胷鬲痰壅, 喉中呀呷聲, 射干湯.

((LV))	Z2
((OR))	[ip/射干湯]

((LV))	Z3
((OR))	射干 麻黃 紫苑 桂心 半夏[sm/各半兩] 甘草[sm/壹分]

((LV))	Z3
((OR))	麄末, 每服三錢, 水一盞半, 生薑汁少許, 煎六分, 去滓, 入蜜半匕烊化匀, 温作二服.

((LV))	ZZ
((OR))	又方, 甜葶藶湯.

((LV))	Z2
((OR))	[ip/甜葶藶湯]

((LV))	Z3
((OR))	甜葶藶[sm/炒] 杏人[sm/炒] 麻黃[sm/各等分]

((LV))	Z3
((OR))	麄末, 每二錢水一盞, 煎五分, 温温分減服.

((LV))	ZZ
((OR))	小兒傷寒後, 盜汗, 躰熱咽乾, 犀角黃耆湯.

((LV))	Z2
((OR))	[ip/犀角黃耆湯]

((LV))	Z3
((OR))	犀角屑 茯神 麦門冬 黃耆 人參[sm/各半兩] 甘草[sm/壹分]

((LV))	Z3
((OR))	麄末, 每三錢水一盞, 煎五分, 温温服.

((LV))	ZZ
((OR))	兒傷寒裏不解, 發驚妄語, 狂躁潮熱, 釣藤大黃湯.

((LV))	Z2
((OR))	[ip/釣藤大黃湯]

((LV))	Z3
((OR))	釣藤皮 當歸 甘草[sm/炙] 芍藥[sm/各半兩] 大黃[sm/參分]

((LV))	Z3
((OR))	麄末, 每參錢水一盞, 煎陸分, 温温服, 以利爲度. 難利者, 間茵蔯丸服. [sm/方在傷寒門中.] 此方不唯治傷寒, 常時小兒傷食, 作驚發癎, 不乳, 温壯【口+孜】啀, 皆可斟酌與服, 以利爲度.

((LV))	XX
((OR))	傷寒總病論卷第五

((LV))	AA
((OR))	傷寒總病論卷第六

((LV))	BB
((OR))	傷寒雜方

((LV))	ZZ
((OR))	冬夏傷寒, 發汗極効, 時雨散. [sm/冬春及夏初行之大驗.]

((LV))	Z2
((OR))	[ip/時雨散]

((LV))	Z3
((OR))	蒼朮[sm/肆兩] 甘草 麻黃[sm/各貳兩] 猪牙皂角[sm/肆挺]

((LV))	Z3
((OR))	爲末, 每服二錢, 水一盞, 煎三兩沸, 和滓温服, 盖覆取汗出, 立効. 但是時行寒疫, 皆宜服此, 可多合以拯貧民.

((LV))	ZZ
((OR))	傷寒頭痛, 玄精石方.

((LV))	Z2
((OR))	[ip/玄精石方]

((LV))	Z3
((OR))	石膏 太陰玄精石[sm/各壹兩] 麻黃[sm/貳兩] 甘草[sm/半兩]

((LV))	Z3
((OR))	麄末, 每服四錢, 水一盞, 竹葉二七片, 煎七分, 去滓, 温飮, 不計時候.

((LV))	ZZ
((OR))	傷寒頭痛不止, 瓜蒂牙硝散.

((LV))	Z2
((OR))	[ip/瓜蒂牙硝散]

((LV))	Z3
((OR))	藜蘆[sm/壹錢] 瓜蒂[sm/參錢] 牙硝[sm/貳錢] 腦麝[sm/各少許]

((LV))	Z3
((OR))	細末, 吹少許入鼻, 得嚏則愈.

((LV))	ZZ
((OR))	時氣八九日, 喘悶煩躁, 麻黃杏子湯.

((LV))	Z2
((OR))	[ip/麻黃杏子湯]

((LV))	Z3
((OR))	桔梗 麦門冬[sm/各壹兩] 麻黃[sm/壹兩半] 杏人 黃芩 甘草[sm/各參分]

((LV))	Z3
((OR))	麄末, 每五錢, 水一盞半, 煎八分, 温温日可四五服.

((LV))	ZZ
((OR))	時氣腦熱, 頭疼不止, 朴消散.

((LV))	Z2
((OR))	[ip/朴消散]

((LV))	Z3
((OR))	川朴消, 硏, 生油調塗頂上.

((LV))	ZZ
((OR))	時氣豌豆瘡出不快, 心神煩悶, 犀角五香湯.

((LV))	Z2
((OR))	[ip/犀角五香湯]

((LV))	Z3
((OR))	犀角屑 丁香 乳香 木香[sm/各半兩] 玄參 升麻[sm/各壹兩] 麝香[sm/壹分]

((LV))	Z3
((OR))	麄末, 每五錢水一盞, 竹瀝半盞, 煎八分, 温温日三四服.

((LV))	BB
((OR))	姙娠雜方

((LV))	ZZ
((OR))	姙娠時氣, 令子不落, 伏龍肝散.

((LV))	Z2
((OR))	[ip/伏龍肝散]

((LV))	Z3
((OR))	伏龍肝爲末, 水調塗臍下, 乾時易之, 疾差乃止.

((LV))	ZZ
((OR))	姙娠傷寒, 內熱極甚, 令不傷胎, 含鷄子法.

((LV))	Z2
((OR))	[ip/含鷄子法]

((LV))	Z3
((OR))	取鷄子, 以絹袋貯投井底, 浸令極冷, 旋破呑六七枚, 佳.

((LV))	ZZ
((OR))	姙娠傷寒, 腹脹, 大便不通, 喘急, 牽牛散.

((LV))	Z2
((OR))	[ip/牽牛散]

((LV))	Z3
((OR))	大黃 鬱金 青橘皮[sm/各壹兩] 甘草[sm/參分] 牽牛子[sm/取末, 貳兩]

((LV))	Z3
((OR))	細末, 不計時, 薑湯調下二錢, 以利爲度.

((LV))	ZZ
((OR))	姙娠傷寒, 服汗下諸藥, 熱已退, 覺氣虛不和, 宜與此藥安胎.

((LV))	Z2
((OR))	黃耆人參湯.

((LV))	Z3
((OR))	黃耆 人參 半夏 陳橘皮 麦門冬 當歸 赤茯苓[sm/各半兩]

((LV))	Z3
((OR))	麄末, 每服四錢, 水二盞, 薑三片, 煎七分, 去滓, 下阿膠末一小匕, 烊化, 温與之, 日可三四服.

((LV))	ZZ
((OR))	大熱甚胎不安者, 不宜前藥, 宜用阿膠散.

((LV))	Z2
((OR))	[ip/阿膠散]

((LV))	Z3
((OR))	阿膠末一錢半, 竹瀝調下, 無竹瀝, 用小麦․竹葉煎湯調下.

((LV))	ZZ
((OR))	姙娠傷寒四五日已上, 心腹脹, 渴不止, 腰痛重, 橘皮枳實湯.

((LV))	Z2
((OR))	[ip/橘皮枳實湯]

((LV))	Z3
((OR))	枳實 麥門冬[sm/各參分] 陳橘皮[sm/壹兩]

((LV))	Z3
((OR))	麄末, 每服五錢, 水一盞半, 生薑四片, 煎八分, 去滓, 温服.

((LV))	ZZ
((OR))	姙娠熱病, 胎死腹中, 鹿角屑湯.

((LV))	Z2
((OR))	[ip/鹿角屑湯]

((LV))	Z3
((OR))	鹿角屑[sm/一兩]

((LV))	Z3
((OR))	水一椀, 䓗白五莖, 豉半合, 煎陸分, 去滓, 温作二服.

((LV))	ZZ
((OR))	又方, 益母草飮子.

((LV))	Z2
((OR))	[ip/益母草飮子]

((LV))	Z3
((OR))	益母草絞汁, 飮半升, 卽出.

((LV))	ZZ
((OR))	治傷寒小産, 惡露不行, 腹脹煩悶欲死.

((LV))	Z2
((OR))	大黃桃人湯

((LV))	Z3
((OR))	朴消 大黃

((LV))	Z3
((OR))	二味等分末之, 每一錢或二錢, 桃人去雙人皮尖, 碎之, 濃煎湯調下, 以通爲度, 日三服.

((LV))	ZZ
((OR))	小産後, 其惡露被熱烝断不行, 地黃飮子.

((LV))	Z2
((OR))	[ip/地黃飮子]

((LV))	Z3
((OR))	地黃汁 藕汁[sm/各壹椀] 生薑汁[sm/一盞]

((LV))	Z3
((OR))	令和煖, 温分三四服, 微有寒, 煎二十沸服之, 亦下死胎.

((LV))	ZZ
((OR))	傷寒産後, 血運欲絶, 紅花散.

((LV))	Z2
((OR))	[ip/紅花散]

((LV))	Z3
((OR))	紅花 荷葉 薑黃[sm/等分]

((LV))	Z3
((OR))	末之, 炒生薑, 小便調下二錢.

((LV))	ZZ
((OR))	凡傷寒小産, 夏月宜少用醋炭, 多有煩悶運死者. 傷寒産後, 惡血衝心, 悶亂口乾, 生薑小便飮子.

((LV))	Z2
((OR))	[ip/生薑小便飮子]

((LV))	Z3
((OR))	生地黃汁 藕汁 小便[sm/各一盞]

((LV))	Z3
((OR))	和匀, 煎三兩沸, 温熱分作三服.

((LV))	ZZ
((OR))	傷寒産後, 惡露爲熱搏不下, 煩悶脹喘狂言者, 𢪔党湯及桃人承氣湯主之. [sm/二方在可下門中.]

((LV))	ZZ
((OR))	傷寒小産後, 煩悶, 大躁渴, 石膏.

((LV))	Z2
((OR))	[ip/石膏栝蔞湯]

((LV))	Z3
((OR))	黃連 黃芩 甘草 栝樓根[sm/各壹兩] 石膏[sm/壹兩半]

((LV))	Z3
((OR))	麄末, 每服四錢, 水一盞半, 煎八分, 温服一盞.

((LV))	BB
((OR))	傷寒暑病通用刺法

((LV))	ZZ
((OR))	龐曰, 凡過經不解讝語者, 當刺期門, 隨其實而瀉之. 刺期門之法, 須待脉弦或浮緊, 刺之必愈, 餘刺之不差, 以正取肝之邪故也. 期門穴直乳下, 當腹傍近脇骨, 是穴針入一寸.

((LV))	ZZ
((OR))	傷寒發熱, 嗇嗇惡寒, 其人大渴飮水者, 其腹必滿, 小便不利而自汗出, 其病欲解, 此爲肝乘肺, 名曰縱, 當刺期門.

((LV))	ZZ
((OR))	腹滿誠語, 寸口脉浮而緊, 此爲肝乘脾, 名曰橫, 當刺期門.

((LV))	ZZ
((OR))	下血而讝語, 此爲熱入血室, 但額上汗出者, 當刺期門, 隨其實而瀉之, 濈然汗出者愈.

((LV))	ZZ
((OR))	婦人中風, 發熱惡寒, 其經水適來, 得七八日熱除, 脉遲身涼, 胷脇下滿如結胷狀, 而讝語, 此爲熱入血室, 當刺期門, 隨其實者而取之.

((LV))	ZZ
((OR))	太陽與少陽併病, 頭痛或眩, 時如結胷, 心下必堅, 當刺瀉肺腧․大杼, 愼不可發汗. 發汗則讝語, 讝語則脉弦, 五日讝語不止, 當刺期門.

((LV))	ZZ
((OR))	傷寒喉痺, 刺手少陰, 腕骨小指後動脉是也, 刺入三分補之. [sm/佳通里二穴, 去腕後一寸, 是手少陰之經, 主熱病喉痺, 减入三分, 可灸三壯.]

((LV))	ZZ
((OR))	傷寒姙娠腹潢, 不得小便, 腰以下腫如水氣狀, 懷孕七月, 太陰當養, 此心氣實, 當刺瀉勞宮及關元, 小便利卽愈. [sm/勞宮手掌中央, 屈名指取之, 関元在臍下三寸.]

((LV))	ZZ
((OR))	傷寒飮水過多, 腹脹氣喘, 刺中脘. [sm/鳩尾下三寸.]

((LV))	ZZ
((OR))	傷寒汗不出, 脊強, 喉閉煩滿, 針大杼. [sm/大杼穴在第一椎下兩傍, 相去各一寸五分, 針入一寸㵼之.]

((LV))	ZZ
((OR))	傷寒餘熱不盡, 皮膚乾燥, 針曲池. [sm/在曲肘橫紋頭, 針可透下, 㵼之.]

((LV))	ZZ
((OR))	熱病汗出, 脉反順, 可汗者, 取之魚際․太淵․太都․太白, 㵼之則熱去, 補之則汗出. 太甚者取踝上橫紋以止之. [sm/魚際在大指本節後內側散脉中, 太淵在掌後陷中, 太都在足大指本節後陷中, 太白在足內側核骨下陷中, 踝上橫紋不說穴名, 當是足內踝上二寸, 名曰腹溜, 主骨寒熱汗注不休故也.]

((LV))	ZZ
((OR))	熱病七八日, 脉口動, 喘而眩者, 急刺之. 汗且自出, 淺刺手大指間. [sm/合谷穴是也.]

((LV))	ZZ
((OR))	熱病先胷脇痛, 手足躁, 刺足少陽, 補足太陰. [sm/據傷寒皆忌土敗木賊證, 是足少陽木受邪, 當傳尅脾土, 故宜瀉足少陽之丘墟, 而補足太陰之太白. 素問云, 補足太陰者是也. 其全元起太素作手太陰而以肺經, 從肺出腋下, 故胷脇滿痛. 又有引虛則索筋於肝, 不得索之於金, 而以手太陰爲是. 旣言不得索之於金矣, 而復求金乎, 是必不然也. 旣㵼於木, 理不合更補於金, 若補於金, 則木反受尅矣, 故當補脾土無疑.]

((LV))	ZZ
((OR))	熱病先手臂痛, 刺手陽明․太陰, 汗出止. [sm/太陰絡列缺穴, 在腕上二寸半, 刺七分, 陽明商湯穴在手大指次指端, 去甲如薤葉, 刺三分.]

((LV))	ZZ
((OR))	熱病始於頭首者, 刺項太陽而汗出止. [sm/天柱穴在項后髮際, 大筋外㢘陷中, 可刺五分㵼之.]

((LV))	ZZ
((OR))	熱病先眩冐而熱, 胷脇滿, 刺足少陰․少陽. [sm/足少陰涌泉穴, 在兩脚心陷, 屈足口指宛宛中, 刺入七分, 㵼之, 無令血出. 足少陽俠谿穴, 在小指歧骨間, 本節前陷中.]

((LV))	ZZ
((OR))	熱病始足脛痛者, 先取足陽明而汗出. [sm/陷谷穴在足大指次指之間, 本節後陷中, 針入五分, 㵼之.]

((LV))	ZZ
((OR))	熱病三日汗不出, 怵惕胷脇痛, 不可轉側, 大小便血及衂不止, 氣逆嘔噦, 煩渴, 食飮不下, 針勞宮. [sm/在手掌心, 針入五分, 㵼之.]

((LV))	BB
((OR))	傷寒死生候

((LV))	ZZ
((OR))	傷寒下利, 厥逆煩躁, 不得卧者死.

((LV))	ZZ
((OR))	傷寒厥逆六七日, 發熱而利者生, 汗出利不止者死, 但有陰無陽故也.

((LV))	ZZ
((OR))	傷寒欬逆上氣, 其脉散者死, 謂形損故也.

((LV))	ZZ
((OR))	夫病者實則讝語, 虛則鄭聲. [sm/重語是也.] 直視讝語. 喘滿者死, 下利者亦死.

((LV))	ZZ
((OR))	傷寒脉陰陽俱緊, 口中氣出, 唇口乾燥, 𠡶卧足冷, 鼻中涕出, 舌上胎滑, 勿妄治也.

((LV))	ZZ
((OR))	傷寒脉浮而洪, 身汗如油, 喘而不休, 水漿不下, 形躰不仁, 乍靜乍亂, 此爲命絶也. 又未知何藏先受其災. 若汗出髮潤, 喘而不休, 此爲肺先絶也, 陽反獨留, 形躰如煙熏, 直視搖頭, 此爲心先絶也, 唇吻反青, 四肢漐習者, 此爲肝先絶也, 環口利里黒, 柔汗發黃, 此爲脾先絶也, 溲便遺失, 狂言目反直視者, 此爲腎先絶也.

((LV))	ZZ
((OR))	傷寒脉順四時, 夜半得病日中解, 日中得病夜半解, 更不傳也.

((LV))	BB
((OR))	熱病死生候

((LV))	ZZ
((OR))	熱病陰陽交者, 熱煩身燥, 太陰寸口脉兩衝尙躁盛, 是陰陽交, 死, 得脉靜者生.

((LV))	ZZ
((OR))	熱病得汗, 身冷脉欲絶, 其人已安靜, 但昏沉喜睡, 急與四逆軰, 令手足温, 不尔, 熟寐而卒.

((LV))	ZZ
((OR))	熱病陽進陰退, 頭獨汗出, 死, 陰進陽退, 腰以下至足有汗出, 亦死, 陰陽俱進, 汗出已, 熱如故, 亦死, 陰陽俱退, 汗出已, 寒慓不止, 口鼻氣冷, 亦死.

((LV))	ZZ
((OR))	熱病所謂併陰者, 熱病已得汗, 因得泄, 是謂併陰, 故治, 熱病所謂併陽者, 熱病已得汗, 脉尙躁盛, 大熱汗出, 雖不汗, 身和而衂, 是謂併陽, 故治.

((LV))	ZZ
((OR))	熱病不知痛所在, 不能自收, 口乾渴熱甚, 陰頭有寒者, 熱在骨髓, 死不治.

((LV))	ZZ
((OR))	病若讝語妄言, 身當有熱, 而反四逆, 脉沉細者, 死.

((LV))	ZZ
((OR))	熱病在腎, 令人渴口乾, 舌焦黃赤, 晝夜引飮不止, 腹大而脹, 尙不厭飮, 目無精光, 死. 不治.

((LV))	ZZ
((OR))	熱病所謂陽附陰者, 腰以下至足熱, 腰以上寒, 陰氣下爭而還, 心腹滿者, 死.

((LV))	ZZ
((OR))	熱病所謂陰附陽者, 腰以上至頭熱, 腰以下寒, 陽氣上爭而還, 得汗者,

((LV))	ZZ
((OR))	熱病得汗, 脉減躁, 身和而赤, 此爲榮未交, 待時自己, 肝病待甲乙之例. [sm/素問云, 榮未交日, 今且得汗, 待時而已.]

((LV))	ZZ
((OR))	熱病七八日, 脉微小病者, 溲血口中乾, 一日半死, 代脉日死.

((LV))	ZZ
((OR))	熱病七八日, 脉不躁不數而喘, 後三日有汗. 三日不汗, 四日死. 未曾汗, 勿庸刺.

((LV))	ZZ
((OR))	熱病身面發黃, 面腫, 心熱口乾, 舌卷焦黃黑, 身麻而臭, 伏毒傷肺, 中脾者死.

((LV))	ZZ
((OR))	熱病瘈瘲狂言, 不得汗, 瘈瘲不止, 伏毒傷肝, 中膽者死. 熱病汗不出, 出不至足, 嘔膽吐血, 善驚不得卧, 伏毒在膽足少陽者死.

((LV))	BB
((OR))	温病死生候

((LV))	ZZ
((OR))	有病温汗出, 輙復熱而脉躁疾, 不爲汗汗衰, 狂言不能食, 病名曰陰陽交, 見三死而未見一生. [sm/寅申巳亥辰戌丑未年有此證.] 温病得病, 便短息微悶, 神識惺惺, 脉尺寸反者死. [sm/子午卯酉年有此證.]

((LV))	ZZ
((OR))	凡温病人三二日, 身熱脉疾, 頭痛, 食飮如故, 脉直疾, 八日死, 四五日頭痛脉疾, 喜吐, 脉來細, 十二日死, 此病不療, 八九日脉不疾, 身不痛, 目不赤, 色不變, 而反利, 脉來牒牒, 按不彈手指, 時時大, 心下硬, 十七日死. [sm/心下不硬者生.]

((LV))	BB
((OR))	天行差後禁忌

((LV))	ZZ
((OR))	飮酒合陰陽復病必死, 生鱠煮麵酒, 韮․蕈․鱓․蓴․豆粉, 犬羊肉腸血․生菓․油肥之類, 食之皆發熱黃, 下利不救. 諸勞動皆致復, 尙可治, 女勞多死.

((LV))	BB
((OR))	解仲景脉說

((LV))	ZZ
((OR))	龐曰, 動脉見於關上下, 無頭尾, 厥厥動搖, 名曰動也. 陽動則汗出, 陰動則發熱. 関位占六分, 前三分爲陽, 後三分爲陰. 若當陽連寸動而陰靜, 法當有汗而解. 素問云, 陽加於陰謂之汗. 當陰連尺動而陽靜, 則發熱, 素問云, 尺麄爲熱中. 若大汗後, 形冷惡寒者, 三焦傷也, 此是死證. 脉按之虛軟, 戰汗而解, 脉按之有力, 躁汗而解, 脉虛微, 必經汗吐下, 無津液作汗, 陰陽自衝愈.

((LV))	ZZ
((OR))	趺陽在足大指次指間, 上行五寸, 是足陽明胃脉也. [sm/名曰衝陽穴也.]

((LV))	ZZ
((OR))	少陰脉在足內踝後, 跟骨上動脉陷中, 是足少陰腎脉也. [sm/名太谿穴.]

((LV))	ZZ
((OR))	仲景云, 按寸不及尺, 握手不及足. 謂醫者只憑尺寸, 不𧦽衝陽․太谿也.

((LV))	ZZ
((OR))	龐曰, 寸口脉浮大, 浮爲虛, 醫反下之, 爲責虛取一實, 大爲無血, 反飮冷水, 令汗大出, 爲守空迫血. 致趺陽脉亦浮虛, 虛寒相搏, 則噎也, 若趺陽脉不浮而但滑者, 則胃寒而噦矣.

((LV))	ZZ
((OR))	龐曰, 伏氣之病, 謂非時有暴寒而中人, 伏毒氣於少陰經, 始雖不病, 旬月乃發, 便脉微弱, 法先喉痛似傷, 吹則下利. 喉痛半夏桂枝甘草湯主之, 下利有諸證, 用通氣四逆湯主之. [sm/方在少陰證中.] 此病三二日便差, 古方謂腎傷寒是也.

((LV))	Z2
((OR))	[ip/半夏桂枝甘草湯]

((LV))	Z3
((OR))	半夏 桂枝 甘草 生薑[sm/各壹兩]

((LV))	Z3
((OR))	㕮咀, 以水三升, 煮一升, 每一盞, 細呷之.

((LV))	ZZ
((OR))	龐曰, 君子春夏養陽, 秋冬養陰, 順天地之剛柔也. 謂時當温, 必將理以涼, 時當暑, 必將理以冷, 涼冷合宜, 不可太過, 故能扶陰氣以養陽氣也. 時當涼, 必將理以温, 時當寒, 必將理以熱, 温熱合宜, 不可太過, 故能扶陽氣以養陰氣也. 陰陽相養, 則人氣和平. 有人好攝生者, 盛暑亦複衣避風, 飮食必熱, 而成發黃脫血者多矣. 盛寒之時, 云井暖, 當服以涼藥而成吐利腹痛者多矣. 此皆憑庸人妄傳, 以爲實理, 往往橫夭而尙不覺知, 深可傷也. 此是平人將理之法, 其有夙熱痼冷者, 須當順其性爾.

((LV))	BB
((OR))	解華佗內外實說

((LV))	ZZ
((OR))	魏志華佗傳有府吏兒尋․李延共止, 俱頭痛身熱, 所苦正同. 佗曰, 尋當下之, 延當發汗. 或難其異, 佗曰, 尋外實, 延內實, 故治之宜殊. 卽各與藥, 明早並起, 某深疑陳壽誤用內外字, 華佗本意也. 病者頸痛身熱, 惡寒, 爲陰邪外實, 法當發汗, 病者頭疼身熱, 但蒸蒸發熱, 不惡寒, 爲陽邪內實也, 法當下之. 所謂外實者, 外爲陽爲表也. 陽氣爲寒所折, 爭於表間, 陽衰而陰勝, 故發熱復有惡寒之證, 可以汗而發之, 以復陽氣也. 所謂內實者, 內爲陰爲裏也, 極陰變陽, 寒甚生熱, 陽氣反勝而入裏, 故胃府內實, 蒸蒸作熱, 不惡寒, 可以泄利, 以複陰氣. 言實者, 非正實, 乃邪實也. 素問云, 邪氣盛則實. 所以知佗傳內外二字差謬矣.

((LV))	BB
((OR))	辨論

((LV))	ZZ
((OR))	近世常行煮散, 古方湯液存而不用. 蓋古方升兩大多, 或水少湯濁, 藥味至厚. 殊不知聖人專攻一病, 决一兩劑以取驗, 其水少者, 自是傳冩有舛, 非古人本意也. 唐自安史之亂, 藩鎭跋扈, 至於五代, 天下兵戈, 道路艱難, 四方草石, 鮮有交通, 故醫家省約, 以湯爲煮散. 至有未能中病, 疑混而數更方法者多矣. 㳂習至今, 未曾革弊, 古方湯液, 實於今世爲無用之書. 唐徐氏大和濟要方減其升兩, 雖則從俗, 患其太省, 故病未半而湯劑已竭, 鄙心患之. 自頋抄撮斟酌, 積三十餘年, 稍習其事, 故敢裁減升兩, 庶從俗而便於行用. 或一方而取半劑, 或三分取一, 或四分取一, 或五分取一, 或増其水有可以作煮散者, 有病勢重專用湯攻者. 或云, 古升秤省三升淮今之一升, 三兩准今之一兩, 斯又不然. 且晉葛氏云, 附子一枚准半兩. 又云, 以盞當升, 以分當兩. 是古之升秤与今相同, 許人減用尔. 今之爲醫者, 多是愚俗, 苟且衣食, 貪冒貨賄. 大方廣論, 何以該通. 唯密窖鄙淺方技, 使人不窺其隙, 以自矜大, 乘便爲神工致遠, 恐泥其夭枉, 固已多矣. 鮮有多聞愽識者. 雖時有之士大夫, 咸鄙其爲術. 自非不顧流俗, 以𣑕濟爲心, 則不能留神焉. 今解釋前言, 詳正脫誤, 擇其篤論, 刪其繁方, 仍増入新意, 不敢穿鑿, 兾新學易見, 覽斯文已得其七八矣. 此方皆古聖賢撰用, 其効如神, 更不一一具姓名, 載其所出. 其間自有所見, 經手得驗者, 其緝成卷, 在識者覽而知焉.

((LV))	BB
((OR))	上蘇子瞻端明辨傷寒論書

((LV))	ZZ
((OR))	安時所撰傷寒解, 實用心三十餘年. 廣尋諸家, 反覆叅合, 决其可行者始敢編次, 從來評脉辨證, 處對湯液, 頗知實効, 不敢輕易謬妄, 誤人性命. 四種温病․敗壊之候, 自王叔和後, 鮮有明然詳辨者, 故醫家一例作傷寒行汗下. 傷寒有金․木․水․火四種, 有可汗․可下之理. 感異氣復變四種温病, 温病若作傷寒行汗下必死, 傷寒汗下尙或錯謬, 又况昩於温病乎. 天下枉死者過半, 信不虛矣. 國家考正醫書, 無不詳備, {【䖝+隹】=惟@사고전서본}此異氣敗壊之證, 未睱廣其治法. 安時所以區區略意, 欲使家家戶戶閱方易爲行用, 自可隨證調治, 脉息自然詳明, 不假謁庸粗, 甘就橫夭者也. 設有問孫眞人云, 今時日月短促, 藥力輕虛, 人多巧詐, 感病厚重, 用藥卽多. 又云, 加意重複用藥乃有力. 自孫眞人至今, 相去逾遠, 藥反太輕省, 何也. 安時妄意, 唐遭安史之亂, 藩鎭跋扈, 迨至五代, 四方藥石, 鮮有交通, 故醫家少用湯液, 多行煮散. 又近世之人, 嗜欲益深, 天行災多, 用藥極費. 日月愈促, 地脉愈薄, 産藥至少. 何以知之, 安時常於民家, 見其遠祖所錄方冊, 上記昔事跡, 其間有廣順年, 巴豆每兩千二足, 故以知藥石不交通也. 且温疫之病, 周官不載, 班瘡豌豆, 始自魏晉, 脚氣肇於晉末, 故以知年代近季, 天災愈多, 用藥極費也. 礜石․曾青之類, 古人治衆病痼瘕大要之藥, 令王公大人家尙或闕用, 民間可知矣. 人葠當皇祐年, 每兩千四五, 白朮自來每兩十數文, 今増至四五百, 所出州土, 不絶如帶, 民家苗種, 以獲厚利, 足以知地脉愈薄, 産藥至少矣. 湯液之制, 遭値天下禍亂之久, 地脉薄産之時, 天災衆多之世, 安得不悋惜而爲煮散乎. 故今世上工治病, 比之古人及中工者幸矣. 設有問今之升秤, 與古不同. 其要以古之三升, 準今之一升, 古之三兩, 準今之一兩. 雖然如此, 民間未甞依此法, 而用古方者, 不能自解裁減. 又如, 附子一枚準半兩, 是用一錢三字爲一枚, 使人疑混, 如何得從俗乎. 安時言唐大和年, 徐氏撰濟要方, 其引云, 秤兩與前代不同, 升合與當時稍異. 近者重新纂集, 約舊刪脩, 不惟加減得中, 實亦分兩不廣. 又云, 今所刪定六十三篇, 六百六首, 勒成六卷, 於所在郡邑, 摽建碑牌, 明錄諸方, 以備衆要. 又云, 時逢聖厤, 年属大和, 便以大和濟要方爲名. 備錄如左, 已具奏過, 准勑頒行. 此方已遭兵火煙滅. 安時家收得唐人以朱墨書者, 紙籍腐爛, 首尾不完, 難辨徐氏官與名. 卽不知本朝崇文諸庫, 有此本否. 安時謂裁減古方, 宜依徐氏, 以合今之升秤, 庶通俗用, 伹増其藥之枚粒耳. 是以仲景諸古方次第, 復許減半, 芍藥湯中載之詳矣. 陶隱居云, 古今人躰, 大小或異, 藏府血氣, 亦有差焉, 請以意酌量藥品分兩, 古引以明, 取所服多少配之. 或一分爲兩, 或二銖爲兩, 以盞當升可也. 若一一分星較合, 如古方承氣湯, 水少藥多, 何以裁之. 所以聖惠方煮散, 盡是古湯液, 豈一一計較多少. 治病皆有據, 驗在調習多者, 乃敢自斟酌耳. 設有問暑熱重於温病者, 宜行重複方, 却多行煮散者何. 安時謂夏月多自汗, 腠理易開, 經云, 天暑地熱, 經水沸溢, 故用煮散. 或有病勢重者, 卽於湯證之下注云, 不可作煮散也. 如此之類者頗多, 聊引梗槪. 俗云, 耕當問奴, 織當訪婢. 士大夫雖好此道, 未必深造, 宮妬朝嫉者衆, 吹毛求瑕, 安不爍金, 更望省察狂瞽之言. 千浼台聽, 悚息無地.  某再拜

((LV))	ZZ
((OR))	傷寒總病論卷第六

((LV))	BB
((OR))	傷寒論音訓

((LV))	CC
((OR))	叙論

((LV))	ZZ
((OR))	漬[sm/疾賜切, 浸也.] 搏[sm/補洛切, 手擊也.] 瘴[sm/之亮切, 瘴癘.] 脆[sm/青歲切, 說文曰, 小而易断也.] 脫[sm/吐活切.] 間[sm/音澗.] 撣[sm/徒安切, 觸也.] 涸[sm/平洛切, 水竭也.] 讝[sm/之㢘切, 疾而寐語也.] 泄[sm/思列切, 漏也.] 濈[sm/壯立切, 和也. 汗出也.] 塡[sm/徒堅切, 賈逵曰, 塞也, 滿也.]

((LV))	CC
((OR))	太陽證

((LV))	ZZ
((OR))	腰脊強[sm/下, 居亮切, 屍勁硬也.]

((LV))	CC
((OR))	陽明證

((LV))	ZZ
((OR))	漐[sm/丑入切, 汗出皃.] 怫[sm/扶物切, 意不舒治也.] 憒[sm/公對切, 乱也.] 怵惕[sm/上, 恥律切, 悚懼悽愴也. 下, 他的切, 憂也, 疾也.] 懊憹[sm/上, 於報切, 悔也.]

((LV))	CC
((OR))	少陰證

((LV))	ZZ
((OR))	沬[sm/亡活切, 水浮沬也.] 踝[sm/胡瓦切, 足踝也.] 跟[sm/柯恩切, ] 悸[sm/其季切, 心動也.]

((LV))	CC
((OR))	厥陰證

((LV))	ZZ
((OR))	蚘[sm/胡恢切, 腹中長蟲也.]

((LV))	CC
((OR))	可發汗證

((LV))	ZZ
((OR))	淅[sm/桑激切, 洗也.] 翕[sm/許及切, 灸也.]

((LV))	CC
((OR))	不可發汗證

((LV))	ZZ
((OR))	芤[sm/苦侯切, 兩邊實中央空者, 名曰芤] 瞤[sm/如倫切, 動也.]

((LV))	CC
((OR))	可下證

((LV))	ZZ
((OR))	曈[sm/徒東切, 曈曈, 日欲明皃, ] 晡[sm/布胡切, 申時也.] 妄撮[sm/土活切, 三指取也.] 慄[sm/力質切, 懼也] 党[sm/底朗切, ] 瘀[sm/於豫切, 積血也.] 駛[sm/山吏切, 疾也.]

((LV))	CC
((OR))	不可下證

((LV))	ZZ
((OR))	𠡶[sm/居員切.]

((LV))	CC
((OR))	結胷證

((LV))	ZZ
((OR))	痓[sm/充至切, 惡也.]

((LV))	CC
((OR))	痓濕暍證

((LV))	ZZ
((OR))	齘[sm/音械, 齒相切也.]

((LV))	CC
((OR))	濕證

((LV))	ZZ
((OR))	噦[sm/於月切, 逆氣也.] 掣[sm/尺折切, 牽也.]

((LV))	CC
((OR))	雜病證

((LV))	ZZ
((OR))	甘爛水[sm/卽肝切, 熟也. 不擊則生, 擊之則熟, 水之味本鹹, 擊熟之則歸土性矣. 然土之味本甘故也. 崖暴之水, 擊之而成沫, 乾而成土, 水歸土性, 故謂之甘爛水.] 淀[sm/徒練切, 淺水也. 水淺則近土, 甘與甘爛之甘同.]

((LV))	CC
((OR))	傷寒勞復證

((LV))	ZZ
((OR))	頮[sm/呼內切, 滌面也.] 豭[sm/古瑕切, 牡豕也. 謂之豭鼠矢者, 得非牡鼠乎.] 篹[sm/先管切, 器也.]

((LV))	CC
((OR))	暑病表證

((LV))	ZZ
((OR))	暍[sm/於歇切, 中熱也, 温也.]

((LV))	CC
((OR))	五種暑病

((LV))	ZZ
((OR))	胻痠[sm/上, 戶當切. 說文云, 脛耑也. 下, 光丸切, 疼痠.] 員澹[sm/上, 胡拳切. 下, 達濫切.]

((LV))	CC
((OR))	辟温疫論

((LV))	ZZ
((OR))	蠆[sm/丑介切, 螫蟲.] 掠[sm/力酌切.]

((LV))	CC
((OR))	青筋牽證

((LV))	ZZ
((OR))	牽[sm/輕煙切, 引前也. 青東方之色, 筋主肝, 肝属木, 謂之牽, 有筋牽相連之意.]

((LV))	CC
((OR))	赤脉㩌證

((LV))	ZZ
((OR))	㩌[sm/芳未切, 擊化也. 赤, 南方之色, 脉主心, 心属火, 火性炎上, 故好爭㩌者, 相擊化也, 故有好爭之意.]

((LV))	CC
((OR))	黃隨肉證

((LV))	ZZ
((OR))	隨[sm/旬爲切. 黃者中央之色, 肉属脾, 脾属土, 土無正形, 從在四季, 正王在長夏. 謂之隨者, 有若從木火金水之意, 火生土, 故黃肉隨所次列之於赤脉㩌之後.] 顳[sm/仁涉切, 在耳前曰顳.] 顬[sm/仁于切, 顬顬耳前動.] 輸[sm/式朱切.]

((LV))	CC
((OR))	白氣貍證

((LV))	ZZ
((OR))	貍[sm/陵之切. 白, 西方之色, 氣主肺, 肺属金, 貍口捕物而有殺心, 亦若金類.]

((LV))	CC
((OR))	黒骨温證

((LV))	ZZ
((OR))	温[sm/烏昆切, 黒, 北方之色, 骨生腎, 腎属水, 謂之温者, 亦自水而已. 故温居末, 以惣其名焉.]

((LV))	CC
((OR))	温噦方證

((LV))	ZZ
((OR))	啘[sm/之月切.]

((LV))	CC
((OR))	黃病方證

((LV))	ZZ
((OR))	癉[sm/丁寒切, 火癉也.] 臚[sm/力居切.]

((LV))	CC
((OR))	敗壊別行

((LV))	ZZ
((OR))	瞪[sm/直耕切, 怒目直視.] 瞬[sm/式閏切, 目動也. 莊子曰, 終日視而目不瞚.] 膕[sm/弋陵切, 曲略也.]

((LV))	CC
((OR))	小兒傷寒

((LV))	ZZ
((OR))	呀呷[sm/上, 虛牙切, 唅呀張目皃. 下, 呼甲切. 說文云, 吸呷也.]

((LV))	CC
((OR))	傷寒暑病[sm/通用刺法.]

((LV))	ZZ
((OR))	諴[sm/胡䜛切, 和也.]

((LV))	CC
((OR))	熱病死生候

((LV))	ZZ
((OR))	瘈瘲[sm/上, 胡計切. 下, 子用切.]

((LV))	XX
((OR))	傷寒論音訓終

((LV))	BB
((OR))	脩治藥法[sm/方中有不脩治者, 今不載.]

((LV))	ZZ
((OR))	芍藥[sm/赤白利, 補.]

((LV))	ZZ
((OR))	甘草[sm/炙, 或炒.]

((LV))	ZZ
((OR))	乾薑[sm/炮] .

((LV))	ZZ
((OR))	大黃[sm/或生, 或煨.]

((LV))	ZZ
((OR))	芒消[sm/生] .

((LV))	ZZ
((OR))	黃芩[sm/不枯者, 卽子芩是也.]

((LV))	ZZ
((OR))	黃連[sm/洗, 去鬚土.]

((LV))	ZZ
((OR))	乾葛[sm/須家葛, 乾者.]

((LV))	ZZ
((OR))	梔子[sm/去殼.]

((LV))	ZZ
((OR))	橘皮[sm/陳者去白.]

((LV))	ZZ
((OR))	生薑[sm/薄切.]

((LV))	ZZ
((OR))	桂枝[sm/刮去麄皮.]

((LV))	ZZ
((OR))	大棗[sm/去核.]

((LV))	ZZ
((OR))	麻黃[sm/去根節.]

((LV))	ZZ
((OR))	細辛[sm/去苗, 洗.]

((LV))	ZZ
((OR))	附子[sm/去皮尖, 丸散炮, 惟湯生用.]

((LV))	ZZ
((OR))	鷄子黃[sm/藥熟方下.]

((LV))	ZZ
((OR))	阿膠[sm/同上.]

((LV))	ZZ
((OR))	吳茱萸[sm/湯洗.]

((LV))	ZZ
((OR))	人參[sm/去蘆.]

((LV))	ZZ
((OR))	桔梗[sm/微炒.]

((LV))	ZZ
((OR))	猪苓[sm/去黒皮.]

((LV))	ZZ
((OR))	茯苓[sm/赤利白補.]

((LV))	ZZ
((OR))	澤瀉[sm/去苗.]

((LV))	ZZ
((OR))	滑石[sm/硏.]

((LV))	ZZ
((OR))	猪膚[sm/去膜, 切.]

((LV))	ZZ
((OR))	枳實[sm/去穰, 麩炒.]

((LV))	ZZ
((OR))	柴胡[sm/去芦.]

((LV))	ZZ
((OR))	烏梅[sm/去核, 取肉.]

((LV))	ZZ
((OR))	當歸[sm/去蘆, 洗.]

((LV))	ZZ
((OR))	川椒[sm/去目, 并閉口者.]

((LV))	ZZ
((OR))	黃蘗[sm/刮去麄皮, 或酥, 或蜜炙, 黃紫色.]

((LV))	ZZ
((OR))	赤小豆[sm/浸牙生, 暴乾, 惟狐惑證如此.]

((LV))	ZZ
((OR))	天門冬[sm/去心皮.]

((LV))	ZZ
((OR))	石膏[sm/硏.]

((LV))	ZZ
((OR))	白朮[sm/去蔕.]

((LV))	ZZ
((OR))	粳米[sm/淘.]

((LV))	ZZ
((OR))	杏仁[sm/去皮尖, 麩炒黃. 爲湯劑不炒.]

((LV))	ZZ
((OR))	瓜丁[sm/卽瓜蒂也, 末之 ]

((LV))	ZZ
((OR))	龍膽[sm/去蘆.]

((LV))	ZZ
((OR))	梁上塵[sm/篩過.]

((LV))	ZZ
((OR))	小麦奴[sm/卽小麦秀出黒者. 如無, 炒小麦焦黒.]

((LV))	ZZ
((OR))	飴糖[sm/藥熟方下.]

((LV))	ZZ
((OR))	淡竹葉[sm/剉.]

((LV))	ZZ
((OR))	半夏[sm/湯洗七遍.]

((LV))	ZZ
((OR))	牡蠣粉[sm/炒.]

((LV))	ZZ
((OR))	防風[sm/去蘆.]

((LV))	ZZ
((OR))	蕘花[sm/炒. 如無, 以桃花不炒代之.]

((LV))	ZZ
((OR))	竹茹[sm/刮淡竹.]

((LV))	ZZ
((OR))	李根[sm/甜李根, 入土者刮去麄皮, 取白皮, 細剉.]

((LV))	ZZ
((OR))	五味子[sm/去梗.]

((LV))	ZZ
((OR))	厚朴[sm/薑炒.]

((LV))	ZZ
((OR))	茵蔯蒿[sm/去梗.]

((LV))	ZZ
((OR))	芫花[sm/醋拌, 新瓦上慢火炒焦紫色.]

((LV))	ZZ
((OR))	甘遂[sm/濕帋裹, 煨用, 赤皮連珠者.]

((LV))	ZZ
((OR))	大㦸[sm/炒.]

((LV))	ZZ
((OR))	藁本[sm/去苗, 洗.]

((LV))	ZZ
((OR))	木通[sm/刮去麄皮.]

((LV))	ZZ
((OR))	鼈甲[sm/去裙肉, 醋炙焦黃色.]

((LV))	ZZ
((OR))	豉[sm/惟湯中以絹袋煮之.]

((LV))	ZZ
((OR))	水蛭[sm/水浸, 去血子, 米炒.]

((LV))	ZZ
((OR))	蝱蟲[sm/去翅足, 糯米炒.]

((LV))	ZZ
((OR))	桃人[sm/去皮尖, 麩炒硏, 惟入湯生用.]

((LV))	ZZ
((OR))	蜀漆[sm/洗去腥.]

((LV))	ZZ
((OR))	龍骨[sm/硏.]

((LV))	ZZ
((OR))	朴消[sm/生.]

((LV))	ZZ
((OR))	葶藶子[sm/隔紙炒硏, 甜者用.]

((LV))	ZZ
((OR))	栝樓[sm/焙, 無黃脉者.]

((LV))	ZZ
((OR))	貝母[sm/去心, 麩炒.]

((LV))	ZZ
((OR))	雄黃[sm/硏.]

((LV))	ZZ
((OR))	硫黃[sm/硏.]

((LV))	ZZ
((OR))	大陰玄精石[sm/味鹹者.]

((LV))	ZZ
((OR))	硝石[sm/硏.]

((LV))	ZZ
((OR))	代赭[sm/杵碎細, 如入湯用則綿裹.]

((LV))	ZZ
((OR))	地黃汁[sm/取自然汗, 若用濕地黃則切.]

((LV))	ZZ
((OR))	芎藭[sm/卽川芎.]

((LV))	ZZ
((OR))	漢防己[sm/紋如車輪氣連者.]

((LV))	ZZ
((OR))	黃耆[sm/去蘆.]

((LV))	ZZ
((OR))	薏苡人[sm/去殼.]

((LV))	ZZ
((OR))	梹榔[sm/半生半煨.]

((LV))	ZZ
((OR))	旋復花[sm/去梗.]

((LV))	ZZ
((OR))	赤石脂[sm/塊剉.]

((LV))	ZZ
((OR))	禹餘粮[sm/槌碎.]

((LV))	ZZ
((OR))	連鬚䓗白[sm/寸切.]

((LV))	ZZ
((OR))	荊芥穗[sm/去梗.]

((LV))	ZZ
((OR))	茅根[sm/洗剉.]

((LV))	ZZ
((OR))	薤白[sm/切.]

((LV))	ZZ
((OR))	熟艾[sm/炒焦碾末, 以竹篩篩過.]

((LV))	ZZ
((OR))	麝香[sm/硏.]

((LV))	ZZ
((OR))	丹砂[sm/硏.]

((LV))	ZZ
((OR))	肉豆{【艸+冖+祋】=蔲@}[sm/煨.]

((LV))	ZZ
((OR))	石蓮肉[sm/炒.]

((LV))	ZZ
((OR))	茴香[sm/炒.]

((LV))	ZZ
((OR))	丁香[sm/不焙.]

((LV))	ZZ
((OR))	枇杷葉[sm/炙, 刷去毛.]

((LV))	ZZ
((OR))	大青葉[sm/去根莖.]

((LV))	ZZ
((OR))	秦艽[sm/去蘆.]

((LV))	ZZ
((OR))	吳藍[sm/用葉.]

((LV))	ZZ
((OR))	甘菊[sm/須家園單葉者, 或鄧州白菊亦佳.]

((LV))	ZZ
((OR))	竹瀝[sm/淡竹二尺長, 截兩頭, 以新塼閣起, 中間火燒, 兩頭卽竹瀝滴處, 以椀盛之.]

((LV))	ZZ
((OR))	生艾汁[sm/如無, 以水濃硏熟艾亦得.]

((LV))	ZZ
((OR))	牡丹皮[sm/去心.]

((LV))	ZZ
((OR))	大麻人[sm/炒鳴取出, 冷地上攤以新塼, 磨, 簸去皮, 以密篩篩過, 擇去殼.]

((LV))	ZZ
((OR))	秦皮[sm/剉, 以湯浸, 傾硯中碧色者眞.]

((LV))	ZZ
((OR))	犀角屑[sm/懷中令暖, 卽杵碎, 如無, 以升麻代之.]

((LV))	ZZ
((OR))	苦參[sm/取皮.]

((LV))	ZZ
((OR))	青黛[sm/硏.]

((LV))	ZZ
((OR))	藜蘆[sm/去蘆, 炙.]

((LV))	ZZ
((OR))	薔薇莖葉[sm/切.]

((LV))	ZZ
((OR))	五倍子[sm/去內中虫, 炒.]

((LV))	ZZ
((OR))	生射干[sm/去鬚.]

((LV))	ZZ
((OR))	猪脂[sm/切.]

((LV))	ZZ
((OR))	硼砂[sm/硏.]

((LV))	ZZ
((OR))	殭蚕[sm/炒, 須白直者, 而不濕黒者.]

((LV))	ZZ
((OR))	草烏頭尖[sm/去黒皮用之. 若用烏頭, 則皮幷尖亦去之. 炒焦紫色, 惟荊芥散生用.]

((LV))	ZZ
((OR))	𥐼砂[sm/硏.]

((LV))	ZZ
((OR))	白礬[sm/枯, 与礬石同, 惟鵬砂散生用之.]

((LV))	ZZ
((OR))	牙消[sm/生.]

((LV))	ZZ
((OR))	霜梅上白塩[sm/無, 以白塩代之.]

((LV))	ZZ
((OR))	焰消[sm/生.]

((LV))	ZZ
((OR))	薤根[sm/切.]

((LV))	ZZ
((OR))	猳鼠矢[sm/頭尖硬者.]

((LV))	ZZ
((OR))	蘆根[sm/去鬚, 切.]

((LV))	ZZ
((OR))	葛取粉[sm/搗篩取之.]

((LV))	ZZ
((OR))	先乾地黃[sm/生乾者.]

((LV))	ZZ
((OR))	躑躅[sm/醋炒.]

((LV))	ZZ
((OR))	貝齒[sm/燒硏.]

((LV))	ZZ
((OR))	石菖蒲[sm/去毛.]

((LV))	ZZ
((OR))	獨活[sm/去蘆.]

((LV))	ZZ
((OR))	苦酒[sm/米醋是也.]

((LV))	ZZ
((OR))	手足指甲[sm/𥚛隱䖏燒.]

((LV))	ZZ
((OR))	沙參[sm/去蘆.]

((LV))	ZZ
((OR))	吳朮[sm/去皮.]

((LV))	ZZ
((OR))	漏蘆葉[sm/无以山梔子代之.]

((LV))	ZZ
((OR))	樺皮[sm/細切.]

((LV))	ZZ
((OR))	沉香[sm/不焙.]

((LV))	ZZ
((OR))	乳香[sm/硏.]

((LV))	ZZ
((OR))	眞腦子[sm/硏.]

((LV))	ZZ
((OR))	燈心[sm/切.]

((LV))	ZZ
((OR))	桑白皮[sm/切.]

((LV))	ZZ
((OR))	紅花子[sm/槌碎.]

((LV))	ZZ
((OR))	猪膽[sm/用汁.]

((LV))	ZZ
((OR))	菝葜[sm/去鬚.]

((LV))	ZZ
((OR))	零陵香[sm/去梗.]

((LV))	ZZ
((OR))	柏實[sm/去殼, 硏.]

((LV))	ZZ
((OR))	虎頭骨[sm/鎊.]

((LV))	ZZ
((OR))	陵鯉甲蝟皮[sm/殺鬼丸內生用, 餘皆炙焦.]

((LV))	ZZ
((OR))	羖羊角[sm/鎊.]

((LV))	ZZ
((OR))	樗鷄[sm/去翅足, 無卽以芫青代之, 芫青壹枚, 可準樗鷄參枚.]

((LV))	ZZ
((OR))	空青[sm/或無, 以石碌代.]

((LV))	ZZ
((OR))	螢火[sm/焙.]

((LV))	ZZ
((OR))	鬼箭[sm/取羽, 去木.]

((LV))	ZZ
((OR))	東門上鷄頭[sm/焙.]

((LV))	ZZ
((OR))	蒺藜[sm/炒, 以新塼磨去刺.]

((LV))	ZZ
((OR))	䥫錘柄[sm/入鐵槌燒焦者.]

((LV))	ZZ
((OR))	車前草[sm/切.]

((LV))	ZZ
((OR))	生葛根[sm/切.]

((LV))	ZZ
((OR))	□參[sm/去蘆.]

((LV))	ZZ
((OR))	羚羊角[sm/鎊, 杵.]

((LV))	ZZ
((OR))	寒水石[sm/洗.]

((LV))	ZZ
((OR))	前胡[sm/去蘆.]

((LV))	ZZ
((OR))	紫苑[sm/去蘆.]

((LV))	ZZ
((OR))	白茅根[sm/去鬚, 洗.]

((LV))	ZZ
((OR))	白薇[sm/去苗.]

((LV))	ZZ
((OR))	亂髮[sm/皂角水洗, 以清水洗之.]

((LV))	ZZ
((OR))	羌活[sm/去蘆.]

((LV))	ZZ
((OR))	白蘚皮[sm/去心.]

((LV))	ZZ
((OR))	生麥門冬[sm/去心.]

((LV))	ZZ
((OR))	牛膝[sm/去蘆, 酒浸三宿, 夏間一宿.]

((LV))	ZZ
((OR))	白石脂[sm/燒.]

((LV))	ZZ
((OR))	紫石英[sm/光明者, 硏.]

((LV))	ZZ
((OR))	粉霜[sm/硏.]

((LV))	ZZ
((OR))	龍齒[sm/硏, 須極大者.]

((LV))	ZZ
((OR))	虵退皮[sm/纒竹柱上, 慢火炙.]

((LV))	ZZ
((OR))	小麥[sm/淘.]

((LV))	ZZ
((OR))	糯米[sm/淘.]

((LV))	ZZ
((OR))	茯神[sm/去皮木.]

((LV))	ZZ
((OR))	釣䕨皮[sm/刮皮鉤用.]

((LV))	ZZ
((OR))	蒼朮[sm/去麄皮.]

((LV))	ZZ
((OR))	青橘皮[sm/去白.]

((LV))	ZZ
((OR))	猪牙皂角[sm/刮去黒皮, 或酥, 或蜜炙.]

((LV))	ZZ
((OR))	牽牛子[sm/半生半炒, 壹兩取末半兩, 入一下.]

((LV))	ZZ
((OR))	枳殼[sm/麩炒, 去穰.]

((LV))	ZZ
((OR))	鹿角屑[sm/杵.]

((LV))	ZZ
((OR))	藕汁[sm/切, 硏汁.]

((LV))	ZZ
((OR))	生薑汁[sm/用自然汁, 惟不用滓.]

((LV))	ZZ
((OR))	荷葉[sm/焙.]

((LV))	ZZ
((OR))	天南星[sm/炮, 惟荊芥散生用.]

((LV))	ZZ
((OR))	不蚛皂角[sm/去兩頭及皮子.]

((LV))	ZZ
((OR))	巴豆[sm/去皮心膜, 或炒焦紫色, 或用湯煮, 硏細, 壓去油皆可, 惟茵蔯先生用. 趙泉黃膏去皮, 槌碎.]

((LV))	ZZ
((OR))	百合[sm/去心. 如入湯用, 則水浸一宿, 拍碎, 去白沫. 惟石合滑石散. □□□□]

((LV))	ZZ
((OR))	麻黃湯末

((LV))	ZZ
((OR))	桂枝 □□[sm/□□□□□□] [sm/藥方皆在可發汗證. 皆秤一半, 和匀煎服.]

((LV))	CC
((OR))	不可作煮散方

((LV))	ZZ
((OR))	陽毒升麻湯

((LV))	ZZ
((OR))	陰毒甘草湯

((LV))	ZZ
((OR))	熱病乾薑附子湯

((LV))	ZZ
((OR))	青筋牽柴胡地黃湯

((LV))	ZZ
((OR))	赤脉㩌石膏地黃湯

((LV))	ZZ
((OR))	黃肉隨玄參寒水石湯

((LV))	ZZ
((OR))	白氣貍石膏杏人湯

((LV))	ZZ
((OR))	黑膏温苦參石膏湯

((LV))	ZZ
((OR))	温噦茅根葛根湯

((LV))	ZZ
((OR))	梓皮飮子

((LV))	ZZ
((OR))	茅根橘皮湯

((LV))	ZZ
((OR))	枇杷茅根湯

((LV))	ZZ
((OR))	温病壊後三黃石膏湯

((LV))	ZZ
((OR))	敗壊別行附子鱉甲湯

((LV))	ZZ
((OR))	已上除不可作煮散方外, 凡湯劑言㕮咀菱者, 如㕮咀藕之滓狀, 今之麄末是也. 凡麄末每服四錢, 水一盞半煮八分濾去滓得七分爲凖內有半夏附子爲毒藥之類每四錢水二盞入生薑三片煎七分內有或用朴硝或用阿膠或用飴糖或用熖硝或用雞子清皆煎成湯後, 去滓下之. 內或用竹瀝煎者, 每四錢, 水一盞二分, 煎至七分, 下竹瀝參分, 煎至七分. 內或用大黃者, 虛人入大黃同煎之, 如難得通利人, 每服四錢, 水一盞半, 煎至一盞, 別入大黃半錢, 同煎至七分, 又難得利者, 以湯浸濃大黃汁三二分同煎之, 以取利爲度. 政和歲次癸巳門人布衣魏炳編

((LV))	XX
((OR))	龐先生傷寒總病論終

((LV))	OO
((OR))	龐先生傷寒論序

((LV))	ZZ
((OR))	龐安常自少時喜毉方, 爲人治病, 處其死生, 多驗, 名傾淮南諸毉. 然爲氣任俠, 鬪雞走狗, 蹴鞠擊毬, 少年豪縱事, 無所不爲. 慱弈音技, 一工所難而兼能之. 家富多後房, 不出戶而所欲得. 人之以毉聘之也, 皆多陳其所好, 以順適其意. 其來也, 病家如市, 其疾已也, 君脫然不受謝而去. 中年, 乃屛絶戲弄, 閉門讀書. 自神農黃帝經方, 扁鵲八十一難經, 皇甫謚甲乙, 無不貫穿. 其簡策紛錯, 黃素朽蠹, 先師或失其意, 學術淺薄, 私智穿鑿, 曲士或竄其文, 安常悉能辯論發揮. 每用以治病, 幾乎十全矣. 然人疾詣門, 不問貧富, 爲便房曲齋, 調護寒暑所宜, 珍膳美蔬, 時節其飢飽之度. 愛老而慈幼, 不以人之疾嘗試其方, 如疾痛在已也. 盖其輕財如糞土, 耐事如慈母而有常, 似秦漢間任俠而不害人, 似戰國四公子而不爭利. 所以能動而得意. 起人之疾, 不可爲數. 他日過之, 未嘗有德色也. 其所惣輯傷寒論, 皆其日用書也. 欲掇其大要, 論其精妙, 使士大夫稍知之. 然未嘗游其庭者, 雖得吾說而不解, 若有意於斯者, 讀其書自足以攬其精微, 故不著. 著其行事, 以爲後序云. 前序海上人諾爲之, 故虛其右以待. 元符三年三月, 豫章黃 序

((LV))	OO
((OR))	重雕宋刻傷寒總病論札記

((LV))	ZZ
((OR))	此書摘取張長沙之大要, 辯論精妙. 其有證而無方者, 上溯內經, 旁及他書, 參㠯已見, 爲增損進退之法, 實能發仲景未盡之意, 而補其未備之方. 是爲龎氏之撰著, 非僅述而不作也. 故所引原文, 每有刪削. 觀諸家抄本, 多有異同, 或未見宋刻, 傳寫互異, 或依㨿張書, 增補失眞. 故今將宋刻龎論翻雕, 未敢輙改原文, 卽有抄本, 義長者亦第摘取備考. 別疏爲札記附於後. 丕烈又識.

((LV))	ZZ
((OR))	序文, 啓[sm/薛本․顧本此上俱有軾字, 居右.] 再拜[sm/薛本․顧本此上亦有軾字, 略小.]

((LV))	OO
((OR))	後序

((LV))	ZZ
((OR))	二行, 自少時[sm/顧本無時字.] 八行, 皇甫謚[sm/謚當作謐.] 十行, 悉能辯論發揮, 每用以治病[sm/薛本作悉能辯明考正, 用以治病.] 後一行, 不問貧富, 爲便房曲齋, 調護寒暑[sm/薛本作不問貧賤富貴, 均爲調護寒暑.] 後二行, 時節其飢飽之度[sm/薛本無之度二字.] 後三行, 耐事[sm/薛本作耐子.] 後四行, 他日過之[sm/薛本過作見.] 後九行, 故不著著其行事[sm/顧本不重著字.]

((LV))	ZZ
((OR))	目錄第四葉前半頁宋刻原缺, 各本亦無, 按目錄計缺一葉有半, 而此葉板心刻四葉, 不知目錄前尙有文字否. 今因無從補刊, 故仍其缺, 不敢妄作也.