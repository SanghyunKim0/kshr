AA	痘瘡經驗方{:攷事新書卷之十五 醫藥門에 있음}
AA	두창경험방

BB	謹避風寒, 切禁生冷, 終始宜守此戒.
BB	삼가 찬바람을 피하고 절대 날것과 찬 것을 금해야 하니, 이 경계를 늘 조심하고 지켜야 한다.

ZZ	〇忌一切香臭ㆍ惡臭, 凡燒煮油炒煙臭, 滅燈燭臭, 燒髮毛羽, 去糞穢通溝渠惡臭. 又忌房中淫慾ㆍ梳頭, 巫覡僧尼外人, 切勿出入, 要令內外安靜.
ZZ	〇모든 향기ㆍ나쁜 냄새와 일반적으로 태우거나 굽거나 기름에 볶을 때 나는 연기의 냄새, 촛불이나 등불이 꺼질 때 나는 냄새, 머리카락ㆍ터럭ㆍ깃털이 타는 냄새, 더러운 똥을 치우고 도랑을 정비하면서 생기는 나쁜 냄새를 금한다. 또한 음욕(淫慾)과 머리 빗는 것을 금하고, 무당ㆍ승려ㆍ외부인을 드나들게 해서는 안 되며, 반드시 내외를 안정토록 해야 한다.

ZZ	〇禁忌食物. 生梨ㆍ紅柿ㆍ西瓜ㆍ大棗ㆍ乾柿ㆍ沉柿ㆍ柑子ㆍ橘ㆍ柚, 一切酸醎寒冷等物.
ZZ	〇금해야 할 음식. 생 배ㆍ수박ㆍ대추ㆍ곶감ㆍ오래 담아둔 물ㆍ홍귤[柑子]ㆍ귤ㆍ유자와 모든 신 것ㆍ짠 것ㆍ차가운 것 등.

ZZ	〇凡痘熱盛, 故自不思魚肉, 而巫以爲僧神, 舉家素飡. 甚者病兒雖索魚肉, 巫曰神故欲戲之, 惶恐不敢與喫, 使氣血益虗而變症雜出, 以至難救. 痘家所宜深戒也.
ZZ	〇무릇 두창(痘瘡)은 열이 성하므로 자연스레 생선, 고기를 찾지 않는데, 무녀가 이를 중귀신[僧尼之神]이라 여겨 온 집안이 채소류만 먹는다. 심한 경우는 병든 아이가 생선이나 고기를 찾아도 무녀가 귀신이 놀리려는 것 때문이라 하여 두려워서 감히 먹이지 못하는데,  기혈(氣血)을 더욱 허하게 하고 전변(轉變)된 증상이 뒤섞여 나오게 하여 구제하기 어렵게 된다. 두창 환자가 있는 집안이라면 마땅히 깊게 경계해야 할 바이다.

BB	初熱三日
BB	처음 열이 나는 3일

ZZ	初覺有痛, 勿論傷寒ㆍ痘疾, 急用升麻葛根湯. 葛根 二錢, 白芍藥ㆍ升麻ㆍ甘草 各一錢. 加入荊芥穂ㆍ鼠粘子炒ㆍ山楂肉 各七分.
ZZ	처음 통증을 느낄 때 상한ㆍ두창에 관계없이 급히 승마갈근탕(升麻葛根湯)을 쓴다. 갈근 2돈, 백작약ㆍ승마ㆍ감초 각 1돈. (여기에) 형개수ㆍ우방자(볶은 것)ㆍ산사육 각 7푼을 더한다.

ZZ	〇小兒不肯服藥, 用金銀花或忍冬茶, 以發汗爲度, 而終不如湯藥也.
ZZ	〇

ZZ	〇此時, 或發驚搐, 窒塞目竄, 切不把持, 任其搐搦, 急用牛黃抱龍丸, 或抱龍丸. 甘草ㆍ薄荷 等分, 煎水, 調下瀉靑丸, 亦妙.
ZZ

ZZ	〇此時, 或吐, 或瀉, 或吐瀉幷作, 自此至出痘終日, 症雖苦劇, 皆不妨.
ZZ

ZZ	〇此時, 若腰痛, 將必黑䧟, 急急用神解湯. 柴胡 一錢半, 乾葛ㆍ防風 各一錢, 麻黃ㆍ升麻ㆍ白茯苓 各八分, 甘草 五分. 煎服後, 溫覆出汗, 而不汗再服, 以痛止爲度. 若無藥, 則只宜多汗, 而能食者, 免黑䧟.
ZZ

ZZ	〇此時, 或發渴, 切勿與冷水, 或金銀花茶, 或糯米煎水, 或三豆飮, 皆可飮. 又紅花子煎水, 亦妙.
ZZ

BB	出痘三日
BB

ZZ	始痛, 一日卽發者極重, 二日發者亦重, 三日發者例也. 或游戲, 四五六七日乃出者, 勿藥之類也.
ZZ

ZZ	〇此時, 吐瀉, 不足憂也.
ZZ

ZZ	〇初見紅㸃, 急用化毒湯. 紫草茸ㆍ升麻ㆍ甘草 各一錢. 加白芍藥 一錢, 山査肉 七分, 蟬殼去頭足翅 五分, 糯米 百粒. 煎服限三日, 日再服, 則能令痘稀, 且無痘後諸症, 痘疫初程之聖藥也.
ZZ

ZZ	〇此時, 又急用乾臙脂, 調於白蜜, 頻頻塗眼眶口唇鼻孔耳中, 以防痘出. 砂鉢臙脂, 和朱砂用, 亦有少效.
ZZ

ZZ	〇此時, 痘出太多毒盛, 急用連翹升麻湯.[sm/卽升麻葛根湯, 加連翹一錢者也.]
ZZ

ZZ	〇此時, 急用鼠粘子, 作末, 井水調, 付兒顖門, 以防眼患.
ZZ

ZZ	〇此時, 或發驚搐窒塞, 此則逆症也. 急用加減紅綿湯. 麻黃去節ㆍ全蝎去毒ㆍ荊芥穂ㆍ紫草茸ㆍ蟬殼 各五分, 蔥白 一莖, 煎服.
ZZ

ZZ	〇此時, 腹痛者, 痘自膓胃出故也. 用蟬退湯. 蟬殼 十箇, 甘草 一錢半. 煎服, 或爲末, 白湯調下, 卽效.
ZZ

ZZ	〇此時, 或大渴求飮不已, 紅花子 一合, 水煎服, 或菉豆ㆍ赤豆ㆍ黑小豆 各一合, 烏梅 三箇, 水煎服, 渴自止. 月經亦宜用.
ZZ

ZZ	〇取月經法. 糯米 一握, 井水 四大碗, 煎至半, 候冷, 濃洗月經, 渴時連續用之. 盖糯米, 治痘毒, 養胃氣, 止泄瀉, 雖用十盆, 終無泄瀉之憂.
ZZ

ZZ	〇此時, 或有四肢百節皆痛者, 此由痘未快出, 或由未盡和解, 而然勿藥自愈.
ZZ

ZZ	〇此時, 可以觀形色, 卞虗實用藥.
ZZ

ZZ	〇出痘終日.[sm/自初出第三日.] 此時, 或有痒症, 以木麥末, 糝於痒處, 以手揩摩卽止. 若木麥末不效, 用敗草散[sm/勿論郊草糓草, 多年盖屋, 受日月霜露風雨, 極腐爛者也.]末糝之, 以手揩摩卽效. 凡痘, 或爪破, 或潰爛流血流汁處, 皆可糝之.
ZZ

ZZ	〇止痒, 莫如水楊. 取溪邊大葉赤枝之楊剉之, 大旱不斷之長流水, 猛煮六七沸, 乘其水極熱, 以紬巾頻頻淋洗面部, 而久洗方有效. 故必以兩器遞易, 溫之, 日夜數十次, 多多益好. 此藥能引出毒氣, 故頂䧟者皆起, 如或黑䧟處, 則綿絮量其大小廣狹而裁之, 漬此水, 乘熱遞付, 焦黑者, 皆濕爛, 毒不入裏. 如倒靨之類, 尤見奇效, 外治之藥, 無過於此. 自此, 至落痂, 連日夜洗之. 但冬月浴之, 恐觸風寒, 只洗面上可也. 春夏用葉, 秋冬用枝.[sm/寳鑑曰, 春冬用枝, 夏秋用葉, 水一釡, 入楊五斤.]
ZZ

ZZ	〇此時, 必有咽痛, 連用猪尾膏[sm/未泄精小雄猪尾尖以利刀裂取血和龍䐉作丸小豆大溫淡湯下或紫草煎水下]ㆍ如聖飮. 麥門冬ㆍ桔梗 各一錢, 鼠粘子ㆍ甘草 各五分, 竹葉 三片. 如其毒盛, 用加味犀角消毒飮. 鼠粘子炒硏 二錢, 防風ㆍ升麻 各七分, 荊芥穂ㆍ麥門冬ㆍ桔梗 各五分, 犀角屑 五分, 臨服調下, 或煎服之, 亦得四貼, 日再服.
ZZ

BB	起脹三日[sm/自出痘第四日]
BB

ZZ	痘順者, 已自昨始有脹意, 先出者先起, 以次漸起, 凡痘之虗實, 毒之淺深, 全在此間.  若痘密勢重, 急用神功散數貼, 以救之. 黃茋ㆍ人蔘ㆍ白芍藥ㆍ紫草ㆍ生地黃ㆍ牛蒡子ㆍ紅花 各等分, 前胡ㆍ甘草 減半. 若症險, 用神功散數貼, 連用內托散. 黃茋蜜炙ㆍ人蔘ㆍ當歸ㆍ川芎ㆍ厚朴薑炒ㆍ防風ㆍ桔梗ㆍ白芷ㆍ甘草 各一錢, 木香ㆍ官桂 各三分. 若淡白灰黑䧟伏, 更加丁香五粒.
ZZ

ZZ	〇此時, 困頓委憊, 啼號不安者, 例也.
ZZ

ZZ	〇此時, 若煩渴, 用紅花子湯, 或烏梅湯.[sm/方見上出痘條.] 若咽痛不可忍, 口舌生瘡, 不能吮乳, 用加味犀角消毒飮.[sm/方見上.] 加芩連並炒ㆍ連翹 各七分, 極妙. 若不起脹虗者, 用保元湯. 人蔘 二錢, 黃茋ㆍ甘草 各一錢. 加當歸ㆍ白茯苓ㆍ白芍藥微炒 各一錢, 肉桂 五分, 生薑 一片, 糯米 百粒.
ZZ

ZZ	〇此時, 若泄瀉則大危, 急用保元湯, 加白芍藥微炒ㆍ白茯苓ㆍ白术ㆍ乾薑炒黑ㆍ肉桂 各七分, 犀角屑 五分.
ZZ

ZZ	〇此時, 痘全白者, 由氣虗也. 用保元湯, 加當歸ㆍ白茯苓ㆍ白芍藥酒炒 各一錢, 官桂 七分, 生薑 一片, 糯米 百粒, 數貼, 以紅活爲度. 痘色紅紫者, 用保元湯, 加木香ㆍ當歸ㆍ川芎 各七分. 痘色太紅近紫者, 由血虗也. 用四物湯, 生乾地黃酒炒ㆍ白芍藥炒ㆍ當歸ㆍ川芎 各一錢, 加黃芩酒炒ㆍ紫草ㆍ紅花 各七分.
ZZ

ZZ	〇此時, 若痛甚不可忍, 則白芍藥細末 每一錢, 淡酒調下, 以黃土細末, 糝於痛處.
ZZ

ZZ	〇此時, 發痒, 考上出痘終日條用藥.
ZZ

ZZ	〇此時, 水楊湯, 日夜頻頻淋洗面部可也.
ZZ

BB	貫膿三日[sm/自出痘至六七日]
BB

ZZ	凡痘順者, 第六日, 顆色白, 已有向膿之漸. 七日則面部浮氣益加, 此例症也. 八日浮氣稍減, 亦能開眼, 咽痛亦少愈.
ZZ

ZZ	〇此時, 或吐, 或瀉, 或吐瀉, 大危也. 急用定中湯. 取眞正黃土一塊, 置碗內, 以百沸湯泡之, 以盖合, 候冷, 右用兩酒盞, 和水飛朱砂末 五分, 水飛雄黃末 一錢, 少加砂糖, 溫服.
ZZ

ZZ	〇此時, 宜以銀鍼刺之, 橫貫痘顆, 則汁自流出極妙. 無銀鍼則竹鍼亦好.
ZZ

ZZ	〇此時, 必發痒, 頻以水楊湯㸃之, 或有痒甚爪破者, 後必瘢痕, 以紬巾裹手指, 就其痒處按之, 甚緊則或有顆粒自破汁出, 亦不妨.
ZZ

ZZ	〇此時, 熱候必盛, 連用月經, 間以猪尾膏, 以降熱, 熱極者, 多用, 以胸中爽然爲度. 不然熱自入內, 終至危境, 愼之愼之.
ZZ

BB	收靨三日[sm/自出痘至九日十日, 而稍稍焦黑成痂時也.]
BB

ZZ	此時, 必有大熱, 或引飮異常, 預備糯米飮ㆍ月經ㆍ猪尾膏藥, 隨量痛飮, 以胸中爽然爲度. 症輕者, 或不生熱, 然發熱者, 十常八九矣.
ZZ

ZZ	〇此時, 必有臂脚手足之痛, 盖面部旣已成靨, 故手足方欲脹膿, 浮氣益加之致. 元非別症, 此則不必憂也.
ZZ

ZZ	〇此時, 或有白睛上紅絲散漫, 中有凸出之狀者, 痘出而然也. 仍爲翳目, 犯黑睛而成白㸃, 氣血旣復之後, 雖有勿藥之喜, 而豈可信其自愈而不急治乎. 惡實作細末, 和井華水, 作餠, 貼付顖門上, 日再易, 妙.
ZZ

ZZ	〇此時, 有泄瀉, 或赤白痢者, 皆瀉熱而發也. 數日後, 自差, 不必用藥. 如氣血俱虗, 熱乘其隙而發者, 日將加重, 終至難治. 急用保元湯, 加白芍藥微炒ㆍ白茯苓ㆍ白术土炒 各一錢, 肉豆菀ㆍ肉桂ㆍ黃連酒炒ㆍ乾薑炒黑 各七分, 連用數貼.
ZZ

ZZ	〇此時, 手足臂脚所出之痘, 方始肥脹, 鍼刺出汁可也. 法見貫膿條.
ZZ

ZZ	〇此時, 有腹痛者, 用蟬退湯.[sm/方見上.]　而此不效, 用木香理中湯. 木香ㆍ人蔘ㆍ白术ㆍ乾薑炮ㆍ甘草炙 各五分. 加鼠粘子炒硏ㆍ黃連酒炒 各五分.
ZZ

ZZ	〇此時, 胸膈之痛, 在中脘近處者, 餘毒歸心然也. 急用乳香 二錢, 水一盞, 煎服. 只有脅痛者, 由瘀血而作, 韭菜取汁用之可也.
ZZ

ZZ	〇此時, 觸風寒而胸腹急痛者, 候似癨亂, 若以癨亂治之, 則必致大危, 急用消風散. 荊芥穂ㆍ甘草 各一錢, 人蔘ㆍ白茯苓ㆍ白殭蠶ㆍ川芎ㆍ防風ㆍ藿香ㆍ蟬退去頭足翅ㆍ𦍑活 各五分, 陳皮ㆍ厚朴製 各三分. 加柴胡 七分, 靑皮 各五分, 入細茶一撮, 煎服, 三四貼卽效.
ZZ

ZZ	〇此時, 有手足戰掉, 或頥戰, 氣虗致然也. 宜用保元湯, 加當歸ㆍ白芍藥酒炒ㆍ白茯苓 各一錢, 肉桂 七分.
ZZ

ZZ	〇此時, 瘡處濕爛不歛, 治法上同, 而更加白术土炒 一錢, 以差爲度.
ZZ

ZZ	〇此時, 有陰囊浮大, 年長者, 大如瓠瓜, 小兒則大如鵝卵. 痘毒與濕熱下注而然也, 急用消毒飮. 鼠粘子炒硏 二錢, 荊芥 一錢, 防風ㆍ甘草 各五分. 加黃芩酒炒ㆍ生地黃酒洗ㆍ知母ㆍ草龍膽 各五分, 數貼甚效. 然此症勿藥自愈者多.
ZZ

ZZ	〇此時, 有吐瀉幷作者, 宜用定中湯.[sm/方見上,] 虗嘔者, 亦效.
ZZ

ZZ	〇此時, 耽睡呼之不應, 勸其乳食, 甚不肯喫, 病弛氣困而然也. 宜用保元湯, 加白芍藥酒炒ㆍ當歸身ㆍ白茯苓ㆍ鼠粘子炒硏 各一錢, 肉桂 七分, 薑 一片, 糯米 百粒, 同煎服之. 氣短耽睡者, 亦用右藥, 而難救者甚多.
ZZ

ZZ	〇此時, 諸症難名, 若氣短氣虗, 若嘔泄, 若昏睡, 若不省, 若奄奄垂盡, 敗症俱見者, 宜用四聖回天湯. 人蔘ㆍ黃茋ㆍ當歸身 各二錢, 石雄黃水飛末 二錢, 臨服時調下. 如或黑䧟, 加白术 二錢, 以差爲度, 極妙. 此藥, 卽全有亨之所製也. 別無的指之症, 而形勢則極危, 試用此藥, 頗有回生者. 盖蔘茋補氣, 當歸補血, 雄黃寧脾胃, 治瘡毒故也.
ZZ

ZZ	〇此時, 譫語見鬼者, 熱也, 昏昏不省者, 亦熱也. 月經ㆍ猪尾膏等藥, 連續用之可也. 若症危惡, 似不能救者, 則治法同黑䧟.
ZZ

ZZ	〇此時, 眼有赤白翳者, 可以急治, 而氣血未復之前, 輕用泄藥, 非徒無益於眼患, 或有關於死生, 必須完復之後, 方可藥治, 而又或自愈者, 有之.
ZZ

ZZ	〇反眼之症, 必多於收靨之時, 而其爲形也, 上睫之毛, 必倒竪, 或直竪向前所見異常, 或上睫之內, 有紅肉垂下, 有此症者, 惝怳不省, 或狂言見鬼, 盖形症, 古方之所不論, 而眼胞屬脾胃, 想必餘熱入脾胃故也. 自作方文名之, 曰連翹石膏湯. 連翹ㆍ石膏硏ㆍ甘草煎水水飛 各一錢半, 葛根ㆍ生地黃ㆍ山梔 各七分, 升麻ㆍ赤茯苓ㆍ赤芍藥 各五分, 甘草 三分. 加黃芩酒炒ㆍ黃連酒炒 各七分. 急用之, 輕者二貼, 重者三四貼, 用輒神效, 十無一失.
ZZ

ZZ	〇此後諸症, 或泄瀉嘔吐, 或眼患, 皆已略論於上, 各以其藥治之可也.
ZZ
