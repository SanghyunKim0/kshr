// 間이 모두 閒 모양으로 되어있음- 이미지대로 그냥 놔둠.
//柏, 栢 -> 栢으로 통일.
//麤, 麄 -> 麤로 통일.
//擣, 搗 -> 擣로 통일.
((LV))	AA
((OR))	五藏門[sm/三]

((LV))	BB
((OR))	簡易方[sm/二]

((LV))	CC
((OR))	五臟相涉

((LV))	ZZ
((OR))	肝者木也, 腎爲之母, 心爲之子, 脾爲之匹, 肺爲之主也. 肝之爲病, 則有目ㆍ脇ㆍ指ㆍ爪ㆍ筋ㆍ血之證, 皆氣合類從, 病由是生焉. 肝之竅在目, 目爲肝之官, 而五臟之精華, 皆上注於目, 骨之精爲瞳子, 屬腎, 筋之精爲黑眼, 屬肝, 血之{精:마멸된 글자. 취진판 영인본에 따라 보입함.}爲絡果, 屬心, 氣之精爲白眼, 屬肺, 肉之精爲約束, 屬脾. 契筋骨血肉契之精與脈竝爲系, 系上屬於腦, 後出於項中, 至於目. 決其面者爲兌眥, 足少陽經脈之所起, 屬於膽, 近鼻上爲外眥, 足太陽經脈之所起, 屬膀胱, 下爲內眥, 足陽明經脈之所起, 屬於胃. 以此知五臟精華, 三陽經氣, 互相交涉, 灌注于目, 所主不同也. 肝之爲病, 必脇下痛, 引少腹. 又云, 膽脹者, 必兩脇痛, 口中苦, 善太息. 蓋肝之經抵少腹, 布脇肋. 膽之經, 循脇裏, 出氣街, 是以脇痛之證, 屬肝與膽也. 內經曰, 肝之合筋也, 其榮爪也. 肝中寒, 兩肩不擧, 身無膏澤, 喜轉筋, 爪甲枯黑, 春差秋劇. 筋受寒, 則筋不能動, 十指爪皆痛. 肝外榮於筋, 故筋痺, 不已, 傳之於肝. 靈樞經云, 膽之厚薄, 以爪甲驗之, 爪甲色黃則膽厚, 爪色紅則膽薄, 爪色靑堅則膽急, 爪色赤軟大者膽緩, 爪直色白無約者膽直, 爪色多敗者膽結也. 故知肝應膽, 膽應爪, 互有所屬焉. 中藏經云, 若手足爪甲靑黑, 呼罵口不息者, 謂之筋絶, 筋絶不治, 九日死. 難經云, 足厥陰氣絶, 則筋急. 筋急則引舌與卵, 故舌卷卵縮. 此筋先死, 庚日篤, 辛日死. 龐老云, 諸病及被毒, 爪指靑黑者, 死候也. 心者火也, 肝爲之母, 脾爲之子, 肺爲之匹, 腎爲之主也. 心之一氣相屬, 如舌與血脈ㆍ胸髮等證, 皆中外相應, 經絡流注而生病焉. 心氣通於舌, 舌爲心之官, 而心之本脈系於舌根, 脾之脈絡係於舌傍, 肝脈循陰器而絡於舌本, 凡此三經, 或爲風ㆍ寒ㆍ濕所中, 皆使人舌卷縮而不能言. 至于心熱則舌破裂而生瘡, 肝壅則舌出血如湧, 脾閉則白胎如雪, 諸證各異, 治之當隨其藏之所屬, 不可不知. 內經云, 心之合脈, 其榮色也. 心中寒則令人勞倦, 頭面赤, 蓋心合脈榮於色也. 靈樞經云, 小腸厚薄則以皮之與脈急緩驗之. 皮厚則脈厚, 脈厚則小腸厚, 皮薄則脈薄, 脈薄則小腸薄, 皮緩則脈緩, 脈緩則小腸大而長, 皮急則脈急, 脈急則小腸結也. 故知小腸應心, 心應皮, 所以然也. 難經云, 手少陰氣絶, 則脈不通, 脈不通則血不流, 血不流則色澤去, 故面黑如黧, 此血先死, 壬日篤, 癸日死. 內經云, 諸藏受病, 懸脈絶者, 死候也. 脾者土也, 心爲之母, 肺爲之子, 腎爲之匹, 肝爲之主也. 脾之氣候相屬, 如唇ㆍ口ㆍ頤ㆍ頷ㆍ咽門ㆍ肌肉, 中外相應也. 脾氣通於口, 口爲脾之官, 五味入口, 藏於胃. 脾主行精華, 分布津液於五臟, 五臟之氣偏勝, 味必偏應於口, 脾熱口甘, 膽熱口苦, 勞鬱則口臭, 凝滯則生瘡, 煩燥則澁, 宿食則酸, 寒則醎, 虛則淡. 夫口乃一身之都門, 出入榮養之要道, 節宣微爽, 病必生焉, 豈得但於脾之一經言也. 內經云, 脾之合肉也, 其榮唇也. 胃應脾, 脾應肉, 肉與脾胃合, 肉堅則胃厚, 肉瘦則胃薄, 肉之緊緩踈密, 皆與胃相應也. 胃病肉色變, 臟腑有病, 皆從肉生, 肉熱應臟, 肉寒應腑. 肉虛則坐席不安, 身色變動, 實則坐席不動, 喘氣迫切. 脾之有疾, 皆驗於唇, 唇者脾之外候. 燥則乾, 乾則裂, 風則撋動, 寒則揭氣, 鬱則生瘡, 血枯則瀋而無色. 若以經脈交涉言之, 手陽明之脈, 俠口環唇. 足陽明之脈, 亦俠口環唇. 足厥陰之病, 循唇內. 凡此三經或自下而上, 或自上而下, 環繞於唇也. 龐老云, 經逆則榮衛不通, 陰陽反祚, 內外傷擊致虛, 消瘦口噤唇黑者不治. 又言聲憂懼, 舌卷短縮, 此木克土, 陽擊於陰, 陰伏陽起, 起則實, 實則熱, 熱則悶亂體重, 唇黃聲咤者不治. 難經云, 足太陰氣絶, 則脈不營其口唇, 口唇者, 肌肉之本也. 脈不營則肌肉不滑澤, 肌肉不滑澤, 則肉滿, 肉滿則唇反, 唇反則肉先死, 甲日篤, 一日死. 中藏經云, 凡病見唇乍乾黑者死. 肺者金也, 脾爲之母, 腎爲之子, 肝爲之匹, 心爲之主也. 肺爲五臟上蓋, 主持諸氣, 通息於鼻, 鼻居面部之中岳, 位正而尊, 上透泥丸, 下應於肺. 夫人一日一夜呼吸出入, 通計一萬三千五百息, 從鼻往來, 未嘗閒斷. 故鼻爲肺竅, 主吸引五臭, 衛養五臟. 內經云, 五氣入鼻, 藏於心肺, 上使五色脩明, 音聲能彰. 難經云, 心主臭, 肺主聲, 鼻者, 肺之竅, 而反知香臭, 其意何也? 肺者, 西方金也, 金生在巳, 巳者, 南方之火, 火者心, 心主臭, 故令鼻知香臭, 此五行相因而成也. 又肺之偏正, 以鼻驗之. 鼻正肺正, 鼻偏肺偏, 豐怯厚薄, 皆相應也. 內經云, 肺之合皮也. 皮者, 一身之包裹, 爲肺之外候. 難經云, 形寒飮冷則傷肺, 肺病則皮膚痛, 洒洒然寒熱, 上喘氣迫, 自汗出也. 靈樞云, 大腸厚薄, 驗之於皮, 皮厚大腸厚, 皮薄大腸薄. 皮熱應肺, 皮寒應大腸. 蓋肺主皮, 而大腸應皮也. 難經云, 手太陰氣絶則皮毛焦, 皮毛焦則津液去, 津液去則皮節傷, 皮節傷則皮枯毛折, 皮枯毛折則毛先死, 丙日篤, 丁日死. 凡五臟眞脈見, 色不澤, 毛折乃死. 腎者水也, 肺爲之母, 肝爲之子, 心爲之匹, 脾爲之主也. 腎之所主, 乃精髓ㆍ骨ㆍ腦ㆍ齒ㆍ腰脊ㆍ前後二陰ㆍ髀股ㆍ膕腨ㆍ足跟ㆍ足心所生病也. 腎開竅於二陰, 而氣通於耳. 難經云, 腎主液, 肺主聲. 耳者腎之候, 而反聞聲, 其意何也? 腎者, 北方水也. 水生於申, 申者西方金也. 金者肺, 肺主聲, 故令耳聞聲, 此五行相因而成也. 內經云, 腎之合骨也, 其榮髮也. 腎應骨, 骨與腎合, 妊娠七月, 始受水精以成骨, 故曰無使身勞動, 居處必暖, 飮食避寒, 常食粳稻以密腠理, 是謂養骨以堅齒. 令人立身以來, 嗜欲纔過, 則骨立羸瘠, 肩聳脊露, 齒則焦黑搖動而痛, 莫不由稟受之際, 有所感動而然. 夫腎應骨, 而齒者骨之幹, 資髓以養, 表而出之, 人受形於胞胎, 七月而骨齒成, 穀氣未行則居於齗槽中, 及其時至則齒生而嗜食, 䪿合而能言, 亦造化生成自然之序. 且人之一身消{長:마멸된 글자. 취진판 영인본에 따라 보입함.}, 以齒候之. 內經云, 女子七歲腎氣盛, 髮更齒長, 至三七則腎氣平均, 故眞牙生而長極. 丈夫八歲腎氣盛, 髮更齒長, 至三八, 則腎氣平均, 故眞牙生而長極, 八八則齒髮去矣. 夫資身之器, 齒爲最勞, 自能食以至終身, 咀判百品, 略無少鈍, 此亦神奇. 古人每旦以鹽湯漱滌, 而扣啄則彌堅, 亦衛生之道也. 大抵腎衰則齒豁動搖, 精固則齒堅齊密. 內丹訣云, 任督二脈, 爲一身陰陽之海, 五氣眞元, 此爲機會, 而齗交二穴在唇內齒上縫, 爲任督二脈之會, 一身之要, 世上罕知之. 至於漱鍊爲服此藥, 仙經云, 一物含五彩, 永作仙人祿, 言其備五行之英華, 摠二脈之交會, 自古眞人秘此二穴, 訣在于口, 不傳文字. 針經云, 足陽明之脈, 入上齒縫中. 手陽明之脈, 入下齒縫中. 是以胃氣虛則上齒卒痛, 大腸壅則下齒忽浮. 胃有流熱則齒腫. 大腸經虛則齦宣. 二經之脈俱循于齒, 故病如是. 難經云, 足少陰氣絶則骨枯, 少陰者, 冬脈也. 伏行而溫於骨髓, 骨髓不溫, 卽肉不著骨, 骨肉不相親, 卽肉濡而却, 肉濡而却, 故齒長而枯. 髮無潤澤者, 骨先死, 戊日篤, 己日死. 中藏經云, 凡病齒忽黑者, 三十日卽死.

((LV))	CC
((OR))	病屬五臟

((LV))	ZZ
((OR))	諸風掉眩, 皆屬於肝. 諸痛痒瘡, 皆屬於心. 諸濕腫滿, 皆屬於脾. 諸氣膹鬱, 皆屬於肺. 諸寒收引, 皆屬於腎.

((LV))	BB
((OR))	直指方

((LV))	CC
((OR))	五臟所主論

((LV))	ZZ
((OR))	夫在天之風, 在地爲木, 在人爲肝, 惟肝則主風, 在天之熱[sm/暄暑熾燠熱之用也.] 在地爲火, 在人爲心, 惟心則主熱, 在天之濕, 在地爲土, 在人爲脾, 惟脾則主濕, 在天之燥, 在地爲金, 在人爲肺, 惟肺則主燥, 在天之寒, 在地爲水, 在人爲腎, 惟腎則主寒. 吁! 此天地自然之氣也. 氣之愆伏, 乘虛入人, 而人不能克, 百病之所由生. 故風喜傷肝, 熱喜傷心, 濕喜傷脾, 燥喜傷肺, 寒喜傷腎, 而暑喜傷心包絡. [sm/心包絡曰膻中, 在胸膈閒. 蓋心主暑, 故暑氣伏於三焦膈胃之閒.] 其或風氣之勝, 木邪乘土, 則脾病生焉, 熱氣之勝, 火邪乘金, 則肺病生焉, 濕氣之勝, 土邪乘水, 則腎病生焉, 燥氣之勝, 金邪乘木, 則肝病生焉, 寒氣大來, 心火亦爲腎水所乘矣. 左關爲人迎, 可以知風ㆍ寒ㆍ暑ㆍ濕ㆍ熱ㆍ燥所從入之門, 右關爲氣口, 可以別臟氣鬱暢與食氣聚散盈虛之候. 若乃憂愁思慮, 易耗心神, 恚怒氣逆, 易損肝氣, 縱慾強志腎之戕, 形寒飮冷肺之害, 飢飽勞倦脾之傷. 外之六氣相乘, 內之七情相感, 凡是數者, 皆爲五臟之邪, 因其所主, 而尋其某臟所受之處, 則得之矣. 心主血, 所藏者神, 上應舌, 外應諸掌, 其聲言, 其色赤, 其臭焦, 其味苦, 其液汗. 肝主筋, 所藏者魂, 上應眼, 外應爪甲, 其聲呼, 其色靑, 其臭燥, 其味酸, 其液泣. 腎主骨, 所藏者精與志, 上應耳, 外應腰背, 其聲呻, 其色黑, 其臭腐, 其味鹹, 其液唾. [sm/腎冷多唾, 腎熱多渴.] 肺主氣, 所藏者魄, 上應鼻, 外應皮毛, 其聲哭, 其色白, 其臭腥, 其味辛, 其液涕. 脾主肌肉, 所藏者意與智, 上應口, 外應四肢, 其聲歌, 其色黃, 其臭香, 其味甘, 其液涎. 故心肺在上, 主脈氣也. 肝腎在下, 藏精血也. 脾居中州, 又所以爲精血脈氣之養也. 心之平脈, 浮大而散. 肝之平脈, 弦細而長. 腎之平脈, 沈濡而滑. 肺之平脈ㆍ短濇而浮. 脾之平脈, 和緩而大. 平者, 五臟本然之正脈也. 春弦ㆍ夏鉤ㆍ[sm/叔和云, 夏洪, 取火脈來盛之義.] 秋毛ㆍ冬石, 以其四時當旺者象之. 木ㆍ火ㆍ金ㆍ水四時, 各旺七十有二日. 土爲季脈, 每季之月, 寄旺一十八日, 春則弦緩, 夏則洪緩, 秋則微緩, 冬則沈緩, 合四季而論, 則亦七十有二日矣. 春弦者, 端直之狀, 細弱而長是也, 夏鉤者, 浮大而散, 來疾去遲是也, 秋毛者, 稀軟之狀, 輕虛以浮是也, 冬石者, 沈濡而滑, 擧指來疾是也. 土之脈溫厚, 氣行乎臟腑之中, 平和不可得見, 其衰則現焉. 所謂弦ㆍ鉤ㆍ毛ㆍ石, 蓋應時而略見耳. 其中須有穀神胃氣之和. 若弦如張弓弦, 鉤如操帶鉤, 毛如風吹毛, 石來如奪索去如彈石, 此皆危脈也. 此絶無胃氣也, 胃氣虧絶, 其能久乎? 若夫春得金脈, 夏得水脈, 秋得火脈, 冬得土脈, 四季得木脈, 其與心之脈尅肺, 肺之脈尅肝, 肝之脈尅脾, 脾之脈尅腎, 腎之脈尅心, 此皆賊邪也. 一臟無氣, 況可以爲人乎? 然則諸府之脈, 可得聞歟? 曰, 小腸微洪, 大腸微濇, 膀胱微沈, 胃微緩, 而膽微弦急, 此無他, 腑與臟合氣, 同氣相求, 斯有得其近似者矣. 抑古人所謂九臟者, 又何如耶? 曰, 形臟四, 一者頭角, 二者耳目, 三者口齒, 四者胸中. 神臟五, 在心藏神, 在肝藏魄, 在腎藏志, 肺藏魂而脾藏意. 然臟者, 神之舍. 色者, 神之旗. 五臟已敗, 其色必夭, 槁怪異常, 夭必亡矣, 抑猶有說焉. 微遲濡弱, 其候雖不同, 而爲寒爲虛一也. 數實長洪, 其形雖不類, 而爲熱爲實一也. 諸脈皆弦, 吾知其病出於肝. 諸脈皆緩, 吾知其病出於脾. 諸脈皆濇, 吾知其病出於肺. 脈皆浮洪, 病不在心乎? 脈皆沈滑, 病不在腎乎? 若合腑臟而觀, 假如數在左寸, 數主熱也. 沈之而得, 則熱入於心, 浮之而得, 則熱入小腸. 遲在左尺, 遲主寒也. 沈之而得, 則寒入於腎, 浮之而得, 則寒入膀胱. 其餘以此推之. 噫! 此通變法也. 安得圓機之士, 與之論此哉!

((LV))	CC
((OR))	五臟病證虛實論

((LV))	ZZ
((OR))	五臟各有所主, 至其病證莫不隨所主而見焉. 面赤喜笑, 舌破口乾, 煩燥掌熱, 心痛而啘, 臍上有動氣者, 心家病也. 面靑多怒, 脇下痛硬, 欬逆目眩, 肢節攣急, 轉筋溲難, 臍左有動氣者, 肝家病也. [sm/肝乘脾, 挾水氣故欬逆. 足厥陰下絡於陰器, 故溲難.] 面黑而恐, 呵欠呻吟, 齒痛骨痿, 耳鳴精泄, 足脛寒, 腰脊痛, 小腹急疼, 瘕泄而裏急後重, 臍下有動氣者, 腎家病也. 面白善嚔, 憂愁欲哭, 喘嗽氣逆, 咽喉不利, 洒浙惡寒, 時作寒熱, 臍右有動氣者, 肺家病也. 面黃善思, 善噫善嗜, 中脘脹滿, 飮食不消, 身體腫重, 肢節酸疼, 怠惰嗜臥, 四肢不收, 當臍動氣, 是非脾家之病乎?東萊先生有曰, 肝受病則目不能視, 腎受病則耳不能聽, 脾受病則口不能食, 心受病則舌不能擧. 五臟病證, 以此觀之, 不待智者而後知矣. 然而心之惡熱者何? 熱則脈潰濁也. 肝之惡風者何? 風則筋燥急也. 腎何以惡燥?燥則精涸竭也. 肺何以惡寒? 寒則氣留滯也. 脾何以惡濕? 濕傷肌肉, 肉傷則痿腫也. 五臟之病, 推原及本, 安有不從所受中來哉? 是以臟氣有餘謂之實, 臟氣不足謂之虛. 心實之候, 口乾喜笑, 身熱, 汗血, 痛滿乎胛脇膺背之閒, 肝實之候, 目赤多怒, 頭眩耳聾, 痛引乎兩脇小腹之下, 腎實之候, 腹膨體腫, 少氣不言, 骨痛飱泄, 而小便黃, 肺實之候, 喘促咳嗽, 上氣鼻張, 脛股肩疼, 而胸中滿, 脾氣一實, 必至肢體重著而不擧, 腹脹尿秘而苦飢, 故曰臟{氣:마멸된 글자. 취진판 영인본에 따라 보입함.}有餘, 謂之實者此也. 心虛則恍惚多驚, 憂煩少色, 咳唾舌強, 腰背酸疼, 肝虛則眼昏胸痛, 筋脇拘攣, 恐懼面靑, 如人將捕, 腎虛則心懸如飢, 胸痛引脊, 厥逆溲變, 䏚冷耳鳴, 肺虛則呼吸少氣, 鼻涕嗌乾, 肺中聲鳴, 喘乏咳血,[sm/唾中有紅縷者, 此肺損爲熱氣所傷也. 若脇下痛而唾鮮血者, 此熱氣傷肝也.] 其或吐逆泄利, 飮食不消, 腹脹腸鳴, 四肢無力, 則脾虛之證生焉. 故曰, 臟氣不足, 謂之虛者此也. 大抵實者瀉之, 虛者補之, 無過不及, 以平爲期, 否則實實虛虛, 損不足而益有餘, 如東坡先生所謂, 至虛有盛勢, 大實有嬴狀, 差之毫釐, 疑似之閒, 便有死生禍福之畏, 吁! 可畏哉! 至若心病而直視面黧, 肝病而舌卷囊縮, 腎病而腰折骨枯, 肺病而毛焦氣出, 脾病而臍突唇反, 此則五臟之氣絶也. 絶者, 無復生之理, 脫遇岐扁, 亦末如之何. 雖然, 病亦有虛實之證不同耳, 邪氣盛則實, 精氣奪則虛. 脈盛ㆍ皮熱ㆍ腹脹ㆍ前後不通, 曰五實, 脈細ㆍ皮寒ㆍ氣少, 前後泄利ㆍ飮食不進, 曰五虛. 諸病出者爲虛, 入者爲實, [sm/陰出乘陽, 陽入乘陰.] 言者爲虛, 不言者爲實,緩者爲虛, 急者爲實,[sm/陰主靜則緩, 陽主躁則急.] 濡者爲虛, 堅者爲實, 癢者爲虛, 痛者爲實, 外痛內快者, 外實內虛, 外快內痛者, 外虛內實. 其有心腹皮膚, 內外俱痛, 則按之而止者虛也, 按之而痛者實也. 經所謂皮虛則熱, 脈虛則驚, 肉虛則重, 筋虛則急, 骨虛則痛, 髓虛則墮, 腸虛則溏泄. 三陽實三陰虛, 汗不出, 三陰實三陽虛, 汗不止. 與夫脈浮而緩, 自汗惡風, 法當解肌,脈浮而緊, 無汗惡寒, 法當發汗, 此表病之一虛一實. 脈伏而牢, 腹痛秘結, 法當下之, 脈沈而弱, 厥冷自利, 法當溫之, 此裏病之一實一虛. 內實之證, 心下牢強, 腹中痛滿, 前後不通, 乾嘔而無物出者死, 內虛之證, 厥逆煩燥, 而吐利不止者亡. 是又不可不知也, 故倂及之.

((LV))	BB
((OR))	儒門事親

((LV))	CC
((OR))	五虛五實攻補懸絶法

((LV))	ZZ
((OR))	虛者補之, 實者瀉之, 雖三尺之童, 皆知之矣. 至於五實五虛, 豈可與泛泛虛實用藥哉! 內經明言其狀, 如俗工不識何? 此二證所以見殺於委靡之手也. 坐視人之死, 猶相夸曰吾藥穩, 以誑病家. 天下士大夫亦誠以爲然, 以誑天下後世, 豈不怪哉! 夫一身猶一國也, 如尋邑百萬圍昆陽, 此五實證也, 故蕭王親犯中堅而篤戰. 如河內飢而又經火災, 此五虛證也, 故汲直不避矯詔而發倉. 此可與達權知變者論, 不可與貪常嗜𤨏者說也. 故曰庸人誤天下, 庸工誤病人, 正一理也. 內經曰, 五實者死, 五虛者亦死. 夫五實者, 謂五藏皆實也, 五虛者, 謂五藏皆虛也. 府病爲陽, 易治而鮮死, 藏病爲陰, 而難治多死. 經明言脈盛ㆍ皮熱ㆍ腹脹ㆍ前後不通ㆍ悶瞀者, 五實也. 脈盛爲心, 皮熱爲肺, 腹脹爲脾, 前後不通爲腎, 悶瞀爲肝, 五藏皆實之證也. 五虛者反是, 脈細ㆍ皮寒ㆍ氣少ㆍ泄利前後ㆍ飮食不入者, 五虛也. 脈細爲心, 皮寒爲肺, 氣少爲肝, 泄利前後爲腎, 飮食不入爲脾, 此五藏皆虛之證也. 夫五實爲五藏俱太過, 五虛爲五藏俱不及. 內經言此二證皆死, 非謂必死也. 謂不救則死, 救之不得其道亦死也. 其下復言, 漿粥入胃, 則虛者活, 身汗後利, 則實者活, 此兩證自是前二證之治法也. 後人不知是治法, 只作辨驗生死之斷句, 直謂病人有此則生, 無此則死, 虛者聽其漿粥自入胃, 實者聽其自汗, 自利, 便委之死地, 豈不謬哉!夫漿粥入胃, 而不注泄, 則胃氣和, 胃氣和則五虛皆實也, 是以生也. 汗以泄其表, 利以泄其裏, 倂泄則上下通, 上下通則五實皆啓矣, 是以生也. 此二證異常, 却不宜用班氏所謂有病不服藥之言. 蓋其病大且篤故也. 余向日從軍, 於江淮之上, 一舟子病, 予診之, 乃五實也. 余自幼讀醫經, 嘗記此五實之證, 竟未之遇也, 旣見其人, 竊私料之, 此不可以常法治, 乃可大作齊而下之, 殊不動搖, 計竭智窮, 無如之何. 忽憶桃花蕚丸, 頓下七八十丸, 連瀉二百余行, 與前藥相兼而下, 其人昏困數日方已. 蓋大疾之已去, 自然臥憩, 不如此, 則病氣無由衰也, 徐以調和胃氣之藥, 饘粥日加, 自爾平復. 又嘗過鳴鹿邸中, 聞有人呻吟聲息, 瘦削痿然無力, 余視之, 乃五虛也, 余急以聖散子二服作一服, 此證非三錢二錢可塞也. 續以胃風湯, 五苓散等藥, 各大作齊, 使頓服, 注瀉方止, 而漿粥入胃, 不數日而其人起矣! 故五虛之人, 不可峻塞, 不可得而實也. 彼庸工治此二證, 草草補瀉, 如一柸水救一車薪之火也, 竟無成功, 反曰虛者不可補, 實者不可瀉, 此何語也? 吁! 不虛者強補, 不實者強攻, 此自是庸工不識虛實之罪也. 豈有虛者不可補, 實者不可瀉之理哉? 予他日又思之, 五實證汗下吐三法俱行更快, 五虛證一補足矣. 今人見五實證, 猶有塞之者, 見五虛者, 雖補之而非其藥, 本當生者, 反鈍滯遷延, 竟至於死耳. 夫聖散子有乾薑, 尋常瀉利勿用, 各有標本, 胃風ㆍ五苓有桂, 所以溫經散表而分水道. 聖散子之澁燥, 胃風ㆍ五苓之能分, 皆辛熱辛溫之齊也. 俗工往往聚訕, 以予好用寒涼, 然予豈不用溫補? 但不遇可用之證也. 譊譊謗喙, 咸欲夸已以摽名, 從誰斷之? 悲夫!//故蕭王親犯中{堅=原@『儒門事親』}而篤戰.

((LV))	BB
((OR))	聖濟總錄

((LV))	CC
((OR))	心統論

((LV))	ZZ
((OR))	心與小腸合, 故手少陰經與手太陽經爲表裏. 其象火, 其王夏, 其脈洪, 在藏爲神, 在志爲喜, 在變動爲憂, 在液爲汗, 是故心氣虛則悲不已, 實則笑不休. 心氣虛則夢救火陽物, 得其時則夢燔灼, 心氣盛則夢喜笑恐畏. 厥氣客於心則夢丘山煙火. 心衰則健忘, 心熱則多汗. 不足則胸腹脇下與腰背引痛, 驚悸恍惚, 少顏色, 舌本強, 有餘則骨痛, 胸中支滿, 脇下急膺背肩胛兩臂痛. 不足則補, 有餘則寫, 此治之大法也.

((LV))	CC
((OR))	肺藏統論

((LV))	ZZ
((OR))	五藏設位, 肺獨居上. 故內經曰, 天氣通於肺. 又曰, 肺主皮毛, 爲五藏之華蓋, 在五物爲魄, 魄則竝精而出入者也. 在五性爲義, 義則勝物而斷制者也. 開竅於鼻, 故其液爲涕, 涕者, 繼泣而先泗也. 在聲爲哭, 故其志爲憂, 憂者陰肅而情慘也. 其色白者, 入二故也. 其味辛者, 物成故也, 以至在天爲燥, 在地爲金, 在音爲商, 在臭爲腥, 無非時數氣類之所係然也. 嘗以經脈表裏論之, 手太陰肺之經也, 手陽明大腸之經也, 二者之經, 爲藏府表裏之合. 手太陰之經, 起於中焦, 下絡大腸, 環循胃口, 上膈屬肺從肺系, 橫出腋下, 下循臑內, 行少陰心主之前, 下肘中, 循臂內上骨下廉入寸口, 上循魚際, 出大指之端. 其支者, 從腕後, 直出次指內廉, 出其端. 陰陽適平, 經絡和順, 盈虛消息, 莫覩偏勝, 一失其平, 病所由生, 過爲有餘, 有餘病也, 不及爲不足, 不足亦病也. 有餘之病, 是謂肺實, 不足之病, 是謂肺虛. 肺實之證, 喘嗽上氣, 肩背痛, 汗出, 陰股膝脛皆痛是也. 肺虛之證, 肩背痛寒, 少氣不能太息, 胸滿嗌乾是也. 病之所生, 凡以其經絡流行之處而見證焉. 治法之施, 實者宜寫, 虛者宜補, 有餘則損之, 不足則益之此其大略也至於論脈則手太陰脈之來浮濇而短, 爲平脈, 若見他脈, 皆失其平, 故肺與脾腎, 子母也, 與心肝, 夫婦也. 脈得洪大而緩, 則爲母所克, 得沈濡而滑, 則爲子所克, 得絃而長, 則爲婦所克, 得浮大而洪, 則爲夫所克. 若母克子者爲虛邪, 雖病易治, 子克母者爲實邪, 雖病自愈, 婦克夫者爲微邪, 雖病卽差, 夫克婦者爲賊邪, 大逆不治. 當察其虛實, 以補以瀉, 審治之法, 此其大槪也.//在五{物=藏@『聖濟總錄』}爲魄, 其色白者, 入{二=金@『聖濟總錄』}故也

((LV))	BB
((OR))	永類鈐方

((LV))	CC
((OR))	[ip/脾脈證治圖]

((LV))	PP
((OR))	<006-01.png,脾脈證治圖>

((LV))	XX
((OR))	中央生濕云云. 脾爲臟, 主裏, [sm/詳見聖惠方.] 心爲母, [sm/實邪自愈.] 肺爲子, [sm/虛邪易治.] 腎爲匹, [sm/賊邪愈.] 肝爲主, [sm/賊邪逆.] 惡濕畏風, 風, 木也. 又風勝濕, 主諸濕臟滿, 病則應見於脣口ㆍ舌本ㆍ頤頷ㆍ咽門ㆍ肌肉ㆍ牙齒面ㆍ痰涎. 好食甘, 爲脾不足, 脾若濕, 苦以燥之, 病欲發, 食甘以緩之, 苦甚瀉之, 甘甚補之, 甘多走肉傷腎, 宜辛傷酸釅, 養助宜豆ㆍ棗ㆍ韭ㆍ牛. (脉)宜沉細而緩. 浮洪而數, 卽有病. 若雀啄屋漏水溜者, 面色靑黃不澤毛折者, 脾死也. 治通見脾胃門. (脾)實熱, 身體眼目黃, 舌胎咽腫, 寒熱如瘧, 勞鬱口甘, 凝滯生瘡口臭, 煩躁口澁, 宿食口酸. (治)同胃熱壅, 濟生瀉黃散ㆍ枳殼圓. 五勞實熱, 小甘露飮. (脾)虛寒, 吐瀉腹脹, 身腫重痛, 多涎, 食不化, 寒則口醎, 虛則口淡, 意倦, 脾虛則反喜多食. (治)同胃虛寒, 濟生進食元ㆍ壯脾元ㆍ六君子湯ㆍ蓽澄茄元ㆍ附子建中湯, 涎多, 生胃丹, 五勞虛寒, 白朮散. 竝濟生方. (胃)實熱, 口氣, 大便難, 腹滿心痛. (治)熱渴嘔噦, 濟生橘皮竹茹湯ㆍ本事竹茹湯. (胃)虛寒, 面黃體倦, 吐㵼腹脹. 三因附子養脾湯ㆍ濟生生胃丹.

((LV))	CC
((OR))	[ip/肺脈證治圖]

((LV))	PP
((OR))	<006-02.png,肺脈證治圖>

((LV))	XX
((OR))	西方生燥云云. 肺爲臟, 主裏, [sm/詳見聖惠方.] 脾爲母, 腎爲子, 肝爲匹, 心爲主, 爲五臟華盖, 象天布淸氣於皮毛, 惡寒, 主諸氣憤鬱, 病則應見於諸氣ㆍ皮毛ㆍ鼻涕ㆍ聲音. 氣若逆, 急食苦以洩之, 病欲收, 食酸以收之, 用苦瀉之, 辛以散之, 辛多則走血傷肝, 宜鹹, 傷焦苦, 養助宜麻ㆍ桃ㆍ葱ㆍ鷄. (脉)宜浮濇而短, 若不上不下, 如循鷄羽, 曰病, 按之消索, 如風吹毛, 面赤不澤, 毛折, 肺死. 治[sm/肺則通見咳嗽門ㆍ癰疽門, 大腸則通見.] (肺)實熱, 右頰赤, 四肢煩疼, 氣壅, 咳喘, 大便不利, 皮膚不仁, 不知香臭, 皮膚搔痒, 疥癩. 濟生瀉白散. 肺癰熱, 濟生葶藶散ㆍ桔梗湯ㆍ排膿散ㆍ本事早膏元ㆍ升麻湯. 五勞實熱, 濟生二母湯. (肺)虛寒, 感寒邪風熱, 痰嗽鼻燥, 咽乾咳血, 少氣面白, 風則多汗而畏風, 咳嗽. 濟生白石英湯. 酒食過, 濟生紫苑湯. 寒邪, 人參京芥湯. 五勞虛寒, 濟生溫肺湯. (大腸)實熱, 氣壅, 心腹脹滿, 大便秘. 濟生檳榔元. (大腸)虛寒, 腸鳴泄瀉, 腹脅痛, 食不化. 濟生訶黎勒元.

((LV))	CC
((OR))	[ip/腎脈證治圖]

((LV))	PP
((OR))	<006-03.png,腎脈證治圖>

((LV))	XX
((OR))	北方生寒云云. 腎爲臟, 主裏, [sm/詳見聖惠方.] 肺爲母, 肝爲子, 心爲匹, 脾爲主, 惡燥畏濕, 主諸寒收引, 病則應見於精髓ㆍ骨ㆍ腦ㆍ齒ㆍ腰脊ㆍ耳ㆍ前後二陰ㆍ髀ㆍ股ㆍ膕ㆍ腨ㆍ足跟ㆍ足心. 爲津液. 腎燥, 食辛以潤之, 腎堅, 苦以弱之ㆍ瀉之, 醎以耎轉上聲.之ㆍ補之, 醎多則走血傷心, 宜酸, 傷甘甜, 養助黍ㆍ栗ㆍ霍ㆍ豕. (脉)宜沉濇而滑, 若如引葛, 按之堅曰病, 堅沉如彈石辟辟然, 色黃黑, 腎死也. (腎)實熱, 心煩ㆍ口渴ㆍ耳聾ㆍ痛痒ㆍ小便赤ㆍ大便難ㆍ夢遺. 濟生玄參湯ㆍ葵子湯. 夢遺, 本事淸心圓ㆍ朱苓圓. 五勞實熱, 濟生地黃湯. (腎)虛寒, 陽痿, 脇冷, 小腹急, 面黑, 少氣, 腰骨痛, 厥逆, 白濁, 齒痛, 耳聾, 腹大身重, 喘咳, 汗出惡風, 多唾. 濟生十補圓ㆍ羊腎元ㆍ鹿茸元ㆍ冷補元. 五勞虛寒, 韭子元. (膀胱)實熱, 腹脹ㆍ使淋, 口乾ㆍ舌燥, 咽喉不利. (膀胱)虛寒, 小便白濁, 滑數. 腎惡燥, 古人製方益腎者, 多用滋潤之藥, 如仲景之用八味元也.

((LV))	CC
((OR))	[ip/肝脈證治圖]

((LV))	PP
((OR))	<006-04.png,肝脈證治圖>

((LV))	XX
((OR))	東方生風云云. 肝爲臟, 主裏, [sm/詳見聖惠方.] 腎爲母, 心爲子, 脾爲匹, 肺爲主, 惡風, 主諸風眩掉, 病則應見於目ㆍ左脅ㆍ指爪ㆍ筋血. 好食酸者, 肝不足也, 肝若急, 食酸以緩之, 病欲散, 食辛以散之ㆍ瀉之, 醎以補, 酸以收之, 酸多走筋傷脾, 宜苦, 傷辛辣, 養助麥ㆍ李ㆍ葵ㆍ犬. (脉)宜弦長, 若弦濇, 或急如張弓按瑟, 循刀嘖嘖然, 色青白不澤, 死. [sm/手足多汗者, 肝無病也.] (肝)實熱, 左脇痛, 發熱惡風, 氣逆, 目赤頭眩. 三因枳殼煮散ㆍ枳實散ㆍ濟生柴胡散ㆍ羚羊角散. 本事肝積散ㆍ桂枝散, 因驚. (肝)虛寒, 脅脹筋急, 小腹痛, 面靑目晦, 口噤. 濟生栢子仁湯. 五勞虛寒, 濟生續斷湯. (膽)實熱, 口苦咽乾, 神思不安, 不得眠, 反惡寒. 三因瀉膽湯ㆍ濟生酸棗仁圓. (膽)虛寒, 頭眩足痿, 恐畏失精. 三因溫膽湯ㆍ濟生茯神湯.

((LV))	CC
((OR))	[ip/心脈證治圖]

((LV))	PP
((OR))	<006-05.png,心脈證治圖>

((LV))	XX
((OR))	南方生熱云云. 心爲臟, 主裏, [sm/詳見聖惠方.] 肝爲母, 脾爲子, 肺爲匹, 腎爲主. 惡熱, 主諸痛痒瘡, 病則應見於口ㆍ舌ㆍ血脉ㆍ胸ㆍ髮. 心之液爲汗, 好食苦者心不足也, 心若緩, 食酸以收之, 病欲濡, 食鹹以濡之, 甘以瀉之, 苦以補之ㆍ堅之. 苦多走骨傷脾, 宜甘, 傷鹹鹵, 養助小豆ㆍ黎ㆍ薤ㆍ羊馬. (脉)宜浮大而散, 反浮濇而短, 前曲後踞, 如操帶鉤, 色赤黑不澤者, 心死也. 治[sm/通見驚悸門.] (心)實熱, 口乾舌强, 煩熱驚怖, 胸背痛, 口舌生瘡, 中風則舌縮不語. 三因茯苓補心湯ㆍ瀉心湯ㆍ濟生導赤散ㆍ局方淸心蓮子飮. 受邪熱, 簡易淸心元. 心悸腫喘, 三因分氣補心湯. 五勞實熱, 濟生黃芩湯. (心)虛寒, 血虛悸恐, 舌强瘖不語, 面黃自汗, 腰疼恍惚. 濟生補心元ㆍ心丹ㆍ酸棗仁湯. 五勞虛寒, 濟生遠志飮子. (小腸)實熱, 面赤多汗, 小便不利. 濟生赤茯苓湯. (小腸)虛寒, 下利, 小便數, 偏頭疼, 耳聾. 濟生椒附圓.

((LV))	CC
((OR))	[ip/膽病圖]

((LV))	PP
((OR))	<006-06.png,膽病圖>

((LV))	XX
((OR))	金之精, 水之氣, 金乘陰之氣, 多勇, 主煞, 上主毛髮爪甲, 肝氣有餘則膽實生熱, 而神驚, 心有邪氣伏氣憂恚, 故膽虛不得眠也.

((LV))	CC
((OR))	[ip/三焦證治圖]

((LV))	PP
((OR))	<006-07.png,三焦證治圖>

((LV))	XX
((OR))	右腎爲命門, 其腑爲三焦, 三焦有脂膜如手大, 與膀胱相對, 有二白脉自中出, 夾脊上貫于腦, 迺元氣之別使也, 主諸氣, 有位無形可見, 號決瀆之官, 小大腸爲正府, 上焦合之, 在心下, 下鬲居胃上口, 主內而不出, 膽胃爲正府, 中焦合之, 在胃中脘, 主腐熟水谷, 膀胱爲府, 下焦合之, 在臍下, 當膀胱上口, 卽腎閒動氣, 主出而不納, 男藏精ㆍ女繫胎, 是有形可見. 叔和云, 無狀有名, 周與權難經下正改無形作形隱, 與靈樞合無疑矣. 又扁鵲以心主與三焦爲表裏何也? 心主者, 心胞絡也, 眞心安得受邪? 是心主本非正藏, 而三焦亦非正腑, 但以三焦之經, 屬手少陽, 心胞之經, 屬手厥陰, 二經皆屬手, 陰陽相配合耳, 叔和以命門與三焦爲表裏者, 腎爲精之舍, 三焦爲精之府, 命門雖係一臟, 外別無經, 與腎俱屬足少陰之經, 與足大陽膀胱爲表裏, 腎有左右, 膀胱無二, 故用左腎合膀胱, 右腎合三焦, 以此推之, 三焦之氣與命門通, 三焦之經, 不與命門合也. 扁鵲之論爲正, 三焦之氣但各隨其部分而爲之應耳. 三焦之氣, 分布不同, 方其湛寂, 慾心不動, 精氣散在三焦榮百脉, 慾火熾則翕撮, 三焦精氣, 竝命門輸寫而去矣. 右腎實熱, 身熱脅痛, 小便黃赤, 足冷, 便出莖痛. 三因淸膻湯. 三焦實熱, 目眥痛, 腰脅熱, 煩熱, 頭面汗, 溺澁遺瀝. 三因閏焦湯. 右腎虛寒, 小便數, 短氣, 四肢煩疼, 耳鳴, 面黑, 夢遺. 三因益智湯. 三焦虛寒, 短氣, 小便赤濁, 洩精, 脚脛酸, 小腹脹. 三因安中散.

((LV))	BB
((OR))	金匱方

((LV))	CC
((OR))	五藏風寒積聚

((LV))	ZZ
((OR))	趺陽脈浮而濇, 浮則胃氣強, 濇則小便數, 浮濇相搏, 大便則堅, 其脾爲約, 麻子仁丸主之.

((LV))	ZZ
((OR))	麻子仁丸方

((LV))	ZZ
((OR))	麻子仁[sm/二升] 芍藥[sm/半斤] 枳實[sm/一斤] 大黃[sm/一斤] 厚朴[sm/一尺] 杏仁[sm/一升]

((LV))	ZZ
((OR))	右六味末之, 煉蜜和丸, 梧子大, 飮服十丸, 日三, 以知爲度.

((LV))	ZZ
((OR))	腎著之病, 其人身體重, 腰中冷, 如坐水中, 形如水狀, 反不渴, 小便自利, 飮食如故, 病屬下焦, 身勞汗出, 衣[sm/一作表.] 裏冷濕, 久久得之, 腰以下冷痛, 腹重如帶五千錢, 甘姜苓朮湯主之.

((LV))	ZZ
((OR))	甘草乾姜茯苓白朮湯方

((LV))	ZZ
((OR))	甘草 白朮[sm/各貳兩] 乾姜 茯苓[sm/各四兩]

((LV))	ZZ
((OR))	右四味, 以水五升, 煮取三升, 分溫三服, 腰中卽溫.

((LV))	BB
((OR))	千金方

((LV))	CC
((OR))	肝虛實

((LV))	DD
((OR))	肝實熱

((LV))	ZZ
((OR))	左手關上脈陰實者, 足厥陰經也, 病苦心下堅滿, 常兩脇痛, 息忿忿如怒狀, 名曰肝實熱也.

((LV))	ZZ
((OR))	竹瀝泄熱湯, 治肝實熱, 陽氣伏, 邪熱喘逆, 悶恐, 目視物無明, 狂悸非意而言者方.

((LV))	ZZ
((OR))	竹瀝[sm/一升] 麻黃 大靑 梔子人 升麻 茯苓 玄參 知母[sm/各三分] 生葛 石膏[sm/各捌分] 生薑 芍藥[sm/各四分]

((LV))	ZZ
((OR))	右十二味, 㕮咀, 以水九升, 煮取二升半, 去滓, 下竹瀝, 煮兩三沸, 分三服. 須利, 下芒消三分, 去芍藥, 加生地黃五分. [sm/删繁方無石膏ㆍ生薑ㆍ芍藥ㆍ生葛, {用:마멸된 글자. 취진판 영인본에 따라 보입함.}人參三分.]

((LV))	ZZ
((OR))	前胡湯, 治肝實熱, 目痛胸滿, 氣急塞, 瀉肝方.

((LV))	ZZ
((OR))	前胡 芒消 秦皮 梔子人 決明子 黃芩 升麻 蕤人 細辛[sm/各三兩] 苦竹葉 車前葉[sm/各切一升]

((LV))	ZZ
((OR))	右十一味, 㕮咀, 以水九升, 煮取三升, 去滓, 下芒消, 分三服. 又一方, 有柴胡三兩, 共十二味.

((LV))	ZZ
((OR))	防風散, 治肝實熱, 夢怒虛驚方.//防風{=煮@『備急千金要方』}散

((LV))	ZZ
((OR))	防風 茯苓 萎蕤 白朮 橘皮 丹參[sm/各一兩三分] 細辛[sm/二兩] 甘草 射干[sm/各一兩] 升麻 黃芩[sm/各一兩半] 大棗[sm/三七枚] 酸棗仁[sm/三分]

((LV))	ZZ
((OR))	右十三味, 治下篩爲粗散, 以兩方寸匕帛裹, 以井花水二升煮, 時時動上裹子, 煎取一升, 分服, 日二.//時時{動上=動@『備急千金要方』}裹子

((LV))	ZZ
((OR))	遠志散, 治肝邪熱, 出言反常, 乍寬乍急方.//遠志{=煮@『備急千金要方』}散

((LV))	ZZ
((OR))	遠志 射干 杏人 大靑[sm/各一兩半] 茯神 麥門冬 葛根 甘草[sm/各一兩] 芍藥[sm/一兩三分] 桂心[sm/三分] 知母 升麻[sm/各五分] 石膏[sm/二兩]//芍藥[sm/{一=二@『備急千金要方』}兩三分]

((LV))	ZZ
((OR))	右十三味, 治下篩爲粗散, 以水二升五合, 煮竹葉一升, 取汁內藥一匕半, 煎取八合, 爲一服, 日一, 以緜裹散煮之.//取汁{內=用煮@『備急千金要方』}藥一匕半, 爲一服, 日{一=二@『備急千金要方』}

((LV))	ZZ
((OR))	地黃煎, 治邪熱傷肝, 好生悲怒, 所作不定, 自驚恐方.

((LV))	ZZ
((OR))	生地黃 淡竹葉 生薑 車前草 乾藍[sm/各切一升] 赤蜜[sm/一升] 丹參 玄參[sm/各四兩] 茯苓[sm/二兩] 石膏[sm/五兩]

((LV))	ZZ
((OR))	右十味 㕮咀, 以水九升, 煮取三升, 去滓, 停冷, 下蜜, 更煎三兩沸, 分三服.

((LV))	DD
((OR))	肝膽俱實

((LV))	ZZ
((OR))	左手關上脈陰陽俱實者, 足厥陰與少陽經俱實也. 病苦胃脹, 嘔逆, 食不消, 名曰肝膽俱實也.

((LV))	DD
((OR))	肝虛寒

((LV))	ZZ
((OR))	左手關上脈陰虛者, 足厥陰經也. 病苦脇下堅, 寒熱腹滿, 不欲飮食, 腹脹, 悒悒不樂, 婦人月經不利, 腰腹痛, 名曰肝虛寒也.

((LV))	ZZ
((OR))	補肝湯, 治肝氣不足, 兩脇下滿, 筋急, 不得大息, 四肢厥冷, 發搶心腹痛, 目不明了, 及婦人心痛, 乳癰, 膝熱, 消渴, 爪甲枯, 口面靑者方.

((LV))	ZZ
((OR))	山茱萸[sm/翼作烏頭] 甘草 桂心[sm/各三兩] 桃人[sm/翼作蕤人] 栢子人 細辛 茯苓 防風[sm/各二兩] 大棗[sm/二十四枚]//桂心[sm/各{三=一@『備急千金要方』}兩]

((LV))	ZZ
((OR))	右九味㕮咀, 以水九升, 煮取五升, 去滓, 分三服. ○三因方治肝虛寒, 兩脇滿, 筋急, 不得太息, 寒熱, 腹滿不欲飮食, 悒悒不樂, 四肢冷, 發搶心腹痛, 目視𥆨𥆨, 或左脇偏痛, 筋萎脚弱, 山茱萸甘草[sm/炙] 桂心[sm/各一兩] 細辛[sm/去苗] 茯苓桃仁[sm/麩炒, 去皮尖] 栢子仁防風[sm/各二兩] 川烏頭[sm/炮, 去皮臍, 半兩] 右剉散, 每服四大錢, 水盞半, 薑五片, 棗三枚, 煎至七分, 去滓, 空心服.

((LV))	ZZ
((OR))	補肝散, 治左脇偏痛久, 宿食不消, 幷目𥆨𥆨昏, 風淚出, 見物不審, 而逆風寒偏甚, 消食破氣止淚方.

((LV))	ZZ
((OR))	山茱萸 桂心 薯蕷 天雄 茯苓 人參[sm/各五分] 芎藭 白朮 獨活 五加皮 大黃[sm/各七分] 橘皮[sm/三分] 防風 乾薑 丹參 厚朴 細辛 桔梗[sm/各一兩半] 甘草 甘菊花[sm/一兩] 貫衆[sm/半兩] 陳麥麴 大麥蘖[sm/各一升]//甘菊花[sm/{=各@『備急千金要方』}一兩]

((LV))	ZZ
((OR))	右二十三味, 治下篩, 酒服方寸匕, 日二, 若食不消, 食後服, 若止痛, 食前服之.

((LV))	ZZ
((OR))	松膏酒, 補肝治肝虛寒, 或高風眼淚等雜病方.

((LV))	ZZ
((OR))	松脂十斤, 細剉, 以水淹浸一周, 日煮之, 細細接取上膏, 水竭更添之, 脂盡更水煮如前, 煙盡去火停冷, 脂當沈下, 取一斤, 釀米一石, 水七斗, 好麴末二斗, 如家常釀酒法, 仍冷下飯, 封一百日, 脂米麴竝消, 酒香滿室, 細細飮之, 此酒須一倍加麴.

((LV))	ZZ
((OR))	枸杞酒治同前.

((LV))	ZZ
((OR))	擣碎枸杞子一斗, 先內絹袋中, 酒二斗, 漬訖, 密封泥甕, 勿泄曝乾, 天陰勿出, 三七日滿, 旦溫酒任性飮之, 忌酢.//{旦=且@『備急千金要方』}溫酒任性飮之

((LV))	ZZ
((OR))	防風煎, 治肝虛寒, 目𥆨𥆨, 視物不明, 諦視生花, 補方.

((LV))	ZZ
((OR))	防風 細辛 芎藭 獨活 白鮮皮 甘草[sm/各三兩] 橘皮[sm/二兩] 大棗[sm/三七枚] 蜜[sm/五合] 甘竹葉[sm/切, 一升]

((LV))	ZZ
((OR))	右十味, 㕮咀, 以水一斗二升, 先煮九味, 取四升, 去滓, 下蜜更煎兩沸, 分四服, 日三夜一. 若五六月, 以燥器貯, 冷水藏之.

((LV))	ZZ
((OR))	檳榔湯, 治肝虛寒, 脇下痛, 脹滿氣急, 目昏濁, 視物不明方.

((LV))	ZZ
((OR))	檳榔[sm/二十四枚] 附子[sm/七枚] 母薑[sm/柒兩] 茯苓 橘皮 桂心[sm/各三兩] 桔梗 白朮[sm/各四兩] 吳茱萸[sm/五兩]

((LV))	ZZ
((OR))	右九味㕮咀, 以水九升, 煮取三升, 去滓溫服, 每服一升. 若氣喘者, 加芎藭三兩, 半夏四兩, 甘草二兩.

((LV))	DD
((OR))	肝膽俱虛

((LV))	ZZ
((OR))	左手關上脈陰陽俱虛者, 足厥陰與少陽經俱虛也. 病苦恍惚, 尸厥不知人, 妄見, 少氣不能言, 時時自驚, 名曰肝膽俱虛也.//病{苦=如@『備急千金要方』}恍惚

((LV))	DD
((OR))	肝勞

((LV))	ZZ
((OR))	肝勞病者, 補心氣以益之, 心王則感於肝矣. 人逆春氣, 則足少陽不生, 而肝氣內變, 順之則生, 逆之則死, 順之則治, 逆之則亂, 反順爲逆, 是謂關格, 病則生矣.

((LV))	ZZ
((OR))	猪膏酒, 治肝勞虛寒, 關格勞澀, 閉塞不通, 毛悴色夭方.

((LV))	ZZ
((OR))	猪膏 薑汁[sm/各二升]//薑汁[sm/各{二=四@『備急千金要方』}升]

((LV))	ZZ
((OR))	右二味, 以微火煎取三升, 下酒五合和煎, 分爲三服.

((LV))	ZZ
((OR))	虎骨酒, 治肝虛寒勞損, 口苦, 關節骨疼痛, 筋攣縮, 煩悶方.

((LV))	ZZ
((OR))	虎骨[sm/一升, 炙焦, 碎如雀頭] 丹參[sm/八兩] 乾地黃[sm/柒兩] 地骨皮 乾薑 芎藭[sm/各四兩] 猪椒根 五加皮 白朮 枳實[sm/各五兩]

((LV))	ZZ
((OR))	右十味㕮咀, 絹袋盛, 以酒四斗, 浸四日, 初服六七合, 漸加至一升, 日再.

((LV))	CC
((OR))	膽虛實

((LV))	DD
((OR))	膽實熱

((LV))	ZZ
((OR))	左手關上脈陽實者, 足少陽經也. 病苦腹中氣滿, 飮食不下, 咽乾頭痛, 洒洒惡寒, 脇痛, 名曰膽實熱也.

((LV))	ZZ
((OR))	半夏湯, 治膽腑實熱, 精神不守, 瀉熱方.

((LV))	ZZ
((OR))	半夏 宿薑[sm/各三兩] 黃芩[sm/一兩] 生地黃[sm/五兩] 遠志 茯苓[sm/各二兩] 秫米[sm/一斗] 酸棗人[sm/五合]

((LV))	ZZ
((OR))	右八味㕮咀, 以千里長流水五斗, 煮秫米, 令蟹目沸, 揚三千餘徧, 澄淸, 取九升煮藥, 取三升半, 分三服. [sm/集驗方治虛煩悶不得眠, 無地黃ㆍ遠志, 有麥門冬ㆍ桂心各三兩, 甘草ㆍ人參各貳兩.]//{揚=揚之@『備急千金要方』}{三千餘=三千@『備急千金要方』}徧, 桂心各{三=二@『備急千金要方』}兩

((LV))	DD
((OR))	膽虛寒

((LV))	ZZ
((OR))	左手關上脈陽虛者, 足少陽經也. 病苦眩厥痿, 足指不能搖, 躄不能起, 僵仆, 目黃失精𥆨𥆨, 名曰膽虛寒也.

((LV))	ZZ
((OR))	溫膽湯, 治大病後, 虛煩不得眠, 此膽寒故也, 宜服此方.

((LV))	ZZ
((OR))	半夏 竹茹 枳實[sm/各二兩] 橘皮[sm/三兩] 生薑[sm/四兩] 甘草[sm/一兩]

((LV))	ZZ
((OR))	右六味㕮咀, 以水八升, 煮取二升, 分三服.

((LV))	ZZ
((OR))	千里流水湯, 治虛煩不得眠方.

((LV))	ZZ
((OR))	麥門冬 半夏[sm/各三兩] 茯苓[sm/四兩] 酸棗人[sm/二升] 甘草 桂心 黃芩 遠志 萆薢 人參 生薑[sm/各二兩] 秫米[sm/一斗]

((LV))	ZZ
((OR))	右十二味㕮咀, 以千里流水一斛, 煮米, 令蟹目沸, 揚萬遍, 澄淸, 取一斗煮藥, 取二升半, 分三服.//{揚=揚之@『備急千金要方』}萬遍

((LV))	ZZ
((OR))	酸棗湯, 治虛勞煩擾, 奔氣在胸中, 不得眠方.

((LV))	ZZ
((OR))	酸棗人[sm/伍升] 人參 桂心 生薑[sm/各二兩] 石膏[sm/四兩] 茯苓 知母[sm/各三兩] 甘草[sm/一兩半]//酸棗人[sm/{伍=三@『備急千金要方』}升]

((LV))	ZZ
((OR))	右八味㕮咀, 以水一斗, 先煮酸棗人, 取七升, 去滓, 下藥, 煮取三升, 分三服, 日三.

((LV))	ZZ
((OR))	治虛勞煩悶不得眠方

((LV))	ZZ
((OR))	大棗[sm/二七枚] 葱白[sm/七莖]

((LV))	ZZ
((OR))	右二味, 以水三升, 煮取一升, 去滓, 頓服.

((LV))	ZZ
((OR))	梔子湯, 治大下後, 虛勞不得眠, 劇者顚倒懊憹欲死方. 仲景云, 發汗吐下後, 虛煩不得眠, 若劇者, 必反覆顚倒, 心中懊憹, 梔子湯主之.

((LV))	ZZ
((OR))	大梔子[sm/十四枚] 豉[sm/七合]

((LV))	ZZ
((OR))	右二味, 以水四升, 先煮梔子, 取二升半, 內豉, 更煮三沸, 去滓, 每服一升, 安者勿更服. 若上氣嘔逆, 加橘皮二兩, 亦可加生薑二兩.

((LV))	ZZ
((OR))	治煩悶不得眠方

((LV))	ZZ
((OR))	枸杞[sm/白皮] 生地黃[sm/五兩] 麥門冬 甘草 前胡[sm/各三兩] 茯苓 知母[sm/各四兩] 人參[sm/二兩] 粟米 豉[sm/各五合]//生地黃[sm/{=各@『備急千金要方』}五兩], 前胡[sm/各{三=五@『備急千金要方』}兩]

((LV))	ZZ
((OR))	右十味, 㕮咀, 以水八升, 煮取三升七合, 分四服.//分{四=二@『備急千金要方』}服

((LV))	ZZ
((OR))	治虛勞不得眠方

((LV))	ZZ
((OR))	酸棗 楡葉[sm/各等分]

((LV))	ZZ
((OR))	右二味, 爲末蜜丸如梧子, 每服十五丸, 日再.

((LV))	ZZ
((OR))	又方. 乾薑四兩爲末, 湯和頓服, 覆取汗病愈.

((LV))	CC
((OR))	髓虛實

((LV))	ZZ
((OR))	髓虛者, 腦痛不安, 髓實者, 勇悍. 凡髓虛實之應, 主於肝膽, 若其腑臟有病, 從髓生, 熱則應臟, 寒則應腑.

((LV))	ZZ
((OR))	羌活補髓圓, [sm/聖濟總錄羌活丸.] 治髓虛腦痛不安, 膽腑中寒方.

((LV))	ZZ
((OR))	羌活[sm/總錄去蘆頭] 芎藭 當歸[sm/各三兩. ○總錄切, 炒. 各一兩半] 桂心[sm/二兩. ○總錄桂去麤皮, 一兩] 人參[sm/四兩○總錄二兩] 棗肉[sm/硏如脂○總錄三十枚] 羊髓 酥[sm/各一升] 大麻人[sm/熬, 硏如脂] 牛髓[sm/各二升○總錄各一合]

((LV))	ZZ
((OR))	右十味, 先擣五種乾藥爲末, 下棗膏麻人, 又擣, 相濡爲一家, 下二髓幷酥, 內銅鉢中, [sm/總錄入銀瓷器中.] 重湯煎取好, 爲丸如梧子, 酒服三十丸, 日二服, [sm/總錄空腹溫酒下.] 稍加至四十丸.

((LV))	ZZ
((OR))	柴胡發泄湯, [sm/聖濟總錄茈胡湯.] 治髓實, 勇悍驚熱, 主熱方.//主{=肝@『備急千金要方』}熱方

((LV))	ZZ
((OR))	柴胡[sm/總錄去苗] 升麻 黃芩[sm/總錄去黑心] 細辛[sm/總錄去苗葉] 枳實[sm/總錄去瓤, 麩炒] 梔子人[sm/總錄各三分] 芒消[sm/三兩○總錄無] 淡竹葉[sm/總錄細剉] 生地黃[sm/一升○總錄切, 焙] 澤瀉[sm/四兩○總錄各一兩]//芒消[sm/{=各@『備急千金要方』}三兩○總錄無], 生地黃[sm/{=各@『備急千金要方』}一升○總錄切, 焙]

((LV))	ZZ
((OR))	右十味, 㕮咀, 以水九升, 煮取三升, 去滓, 下消, 分三服. ○總錄右九味, 麤擣篩, 每服五錢匕, 水一盞半, 煎至一盞, 下芒消半錢, 再煎一沸, 去滓, 分二服, 早食後, 日中服.

((LV))	CC
((OR))	心虛實

((LV))	DD
((OR))	心實熱

((LV))	ZZ
((OR))	左手寸口人迎以前, 脈陰實者, 手少陰經也. 病苦閉, 大便不利, 腹滿, 四肢重, 身熱, 名曰心實熱也.

((LV))	ZZ
((OR))	石膏湯, 治心熱實, 或欲吐, 吐而不出, 煩悶喘急, 頭痛方.

((LV))	ZZ
((OR))	石膏[sm/一斤] 淡竹葉 香豉[sm/各一升] 小麥[sm/三升] 地骨皮[sm/五兩] 茯苓[sm/三兩] 梔子人[sm/三柒枚]

((LV))	ZZ
((OR))	右七味, 㕮咀, 先以水一斗五升, 煮小麥竹葉, 取八升, 澄淸, 次下諸藥, 煮取三升, 去滓, 分三服. 外臺名瀉肺湯.//煮取{三=二@『備急千金要方』}升, 外臺名瀉{肺=心@『備急千金要方』}湯

((LV))	ZZ
((OR))	瀉心湯, 治老小下利水穀不消, 腸中雷鳴, 心下痞滿, 乾嘔不安方.

((LV))	ZZ
((OR))	人參 黃芩 甘草[sm/各一兩○神巧萬全方炙] 乾薑[sm/一兩半○萬全方生薑] 黃連[sm/二兩] 半夏[sm/三兩] 大棗[sm/十二枚○萬全方無]

((LV))	ZZ
((OR))	右七味㕮咀, 以水八升, 煮取二升半, 分三服, 幷治霍亂. 若寒加附子一枚, 渴加栝蔞根二兩, 嘔加橘皮一兩, 痛加當歸一兩, 客熱以生薑代乾薑. ○三因方治心實熱, 心下痞滿, 身重發熱, [sm/醫方大成ㆍ集成ㆍ南北經驗方ㆍ袖珍方ㆍ永類鈐方發渴.] 乾嘔不安, 腹中雷鳴, 淫溲不利, 水穀不消, 欲吐不吐, 煩悶喘急, 黃連[sm/去毛, 二兩] 半夏[sm/湯洗七次, 三兩] 黃芩 甘草[sm/炙] 人參[sm/各一兩] 乾薑[sm/炮, 一兩半○大成ㆍ集成ㆍ經驗方ㆍ袖珍方ㆍ鈐方一兩] 右爲剉散, 每服四大錢, 水兩盞, [sm/大成ㆍ集成ㆍ經驗方ㆍ袖珍方ㆍ鈐方一盞.] 棗三枚, 煎七分, 去滓服, 幷治霍亂. 若寒加附子一枚, 炮去皮臍, 若渴加括樓根, 嘔加橘皮, 痛加當歸, 客熱以生薑代乾薑.

((LV))	DD
((OR))	心小腸俱實

((LV))	ZZ
((OR))	左手寸口人迎以前, 脈陰陽俱實者, 手少陰與巨陽經俱實也. 病苦頭痛, 身熱, 大便難, 心腹煩滿, 不得臥, 以胃氣不轉, 水穀實也. 名曰心小腸俱實.

((LV))	ZZ
((OR))	竹瀝湯, 治心實熱, 驚夢, 喜笑, 恐畏, 悸懼不安方.

((LV))	ZZ
((OR))	淡竹瀝 生地黃汁[sm/各一升] 石膏[sm/八兩] 芍藥 白朮 人參 梔子人[sm/各三兩] 赤石脂 紫菀 知母 茯神[sm/各二兩]

((LV))	ZZ
((OR))	右十一味, 㕮咀, 以水九升, 煮十味, 取二升七合, 去滓, 下竹瀝更煎取三升, 若須利, 入芒消二兩, 去芍藥, 分三服.

((LV))	ZZ
((OR))	茯神散, 治心實熱, 口乾煩渴, 眠臥不安方.//茯神{=煮@『備急千金要方』}散

((LV))	ZZ
((OR))	茯神 麥門冬[sm/各三十六銖] 通草 升麻[sm/各三十銖] 紫菀 桂心[sm/各十八銖] 知母[sm/一兩] 赤石脂[sm/四十二銖] 大棗[sm/二十枚] 淡竹茹[sm/鷄子大一枚]

((LV))	ZZ
((OR))	右十味, 治下篩爲粗散, 以帛裹方寸匕, 井花水二升半, 煮取九合, 時動裹子, 爲一服, 日再.

((LV))	ZZ
((OR))	瀉心湯, 治心氣不定, 吐血衂血方.

((LV))	ZZ
((OR))	大黃[sm/二兩] 黃連 黃芩[sm/各一兩]

((LV))	ZZ
((OR))	右三味㕮咀, 以水三升, 煮取一升, 頓服, 亦治霍亂.

((LV))	ZZ
((OR))	安心散, 治心熱滿煩悶驚恐方.

((LV))	ZZ
((OR))	白芍藥 遠志 宿薑[sm/二兩] 茯苓 赤石脂 麥門冬 知母 紫菀 石膏[sm/四十二銖] 人參[sm/二十四銖] 桂心 麻黃 黃芩[sm/各三十銖] 萎蕤[sm/三十六銖] 甘草[sm/十二銖]//宿薑[sm/{=各@『備急千金要方』}二兩], 石膏[sm/{=各@『備急千金要方』}四十二銖]

((LV))	ZZ
((OR))	右十五味, 治下篩爲粗散, 先以水五升, 淡竹葉一升, 煮取三升, 去滓, 煮散一方寸匕半, 以絹裹煮, 時動之, 煎取八合, 爲一服, 日再.//煮散一方寸匕{半=牢@『備急千金要方』}

((LV))	DD
((OR))	心虛寒

((LV))	ZZ
((OR))	左手寸口人迎以前, 脈陰虛者, 手少陰經也. 病苦悸恐, 不樂, 心腹痛, 難以言, 心如寒, 恍惚, 名曰心虛寒也.

((LV))	ZZ
((OR))	茯苓補心湯, 治心氣不足, 善悲愁恚怒, 衂血, 面黃, 煩悶, 五心熱, 或獨語不覺, 咽喉痛, 舌本強, 冷涎出, [sm/一作汗出.] 善忘, 恐走不定, 婦人崩中面色赤方.

((LV))	ZZ
((OR))	茯苓[sm/四兩] 桂心 甘草[sm/各二兩] 紫石英 人參[sm/各一兩] 大棗[sm/二十枚] 麥門冬[sm/三兩] 赤小豆[sm/二十四枚.]

((LV))	ZZ
((OR))	右八味, 㕮咀, 以水七升, 煮取二升半, 分三服.

((LV))	ZZ
((OR))	半夏補心湯, 治心虛寒, 心中脹滿, 悲憂, 或夢山丘平澤者.

((LV))	ZZ
((OR))	半夏[sm/六兩] 宿薑[sm/五兩] 茯苓 桂心 枳實 橘皮[sm/各三兩] 白朮[sm/四兩] 防風 遠志[sm/各二兩]

((LV))	ZZ
((OR))	右九味, 㕮咀, 以水一斗, 煮取三升, 分三服.

((LV))	ZZ
((OR))	牛髓圓, 通治百病, 虛瘠羸乏等方.

((LV))	ZZ
((OR))	牛髓 羊髓 棗膏 白蜜 酥[sm/各一升] 麥門冬 芎藭 桂心 當歸 茯苓[sm/一云茯神] 甘草 羌活[sm/各三十銖] 乾地黃 乾薑[sm/三十六銖] 五味子 人參 防風[sm/各一兩] 細辛[sm/十八銖] 白朮[sm/四十二銖]//羌活[sm/各{三=二@『備急千金要方』}十銖], 乾薑[sm/{三=各二@『備急千金要方』}十六銖]

((LV))	ZZ
((OR))	右十九味, 切擣十四味, 再篩, 別硏, 棗膏和散, 次與諸髓蜜和, 攪令相{得:마멸된 글자. 취진판 영인본에 따라 보입함.}, 內銅鉢中, 於釜沸湯中煎之, 取堪爲丸, 如梧子大, 酒服三十丸, 稍加至四十丸, 日再服.//次與諸髓蜜和{=散@『備急千金要方』}, 於釜沸湯中{煎=銚@『備急千金要方』}之

((LV))	DD
((OR))	心小腸俱虛

((LV))	ZZ
((OR))	左手寸口人迎以前, 脈陰陽俱虛者, 手少陰與巨陽經俱虛也. 病苦洞泄, 若寒, 少氣, 四肢厥, 腸澼, 名曰心小腸俱虛也.

((LV))	ZZ
((OR))	大補心湯, 治虛損不足, 心氣弱悸, 或時妄語, 四肢損變, 氣力顏色不榮方.

((LV))	ZZ
((OR))	黃芩 附子[sm/各一兩] 甘草 茯苓 麥門冬 乾地黃 桂心 阿膠[sm/各三兩] 半夏 遠志 石膏[sm/各四兩] 生薑[sm/六兩] 粘糖[sm/一斤] 大棗[sm/二十枚]

((LV))	ZZ
((OR))	右十四味, 取十三味㕮咀, 以水一斗五升, 煮取五升, 湯成下糖, 分四服.

((LV))	ZZ
((OR))	補心圓, 治藏虛, 善恐怖如魘狀, 及女人產後餘疾, 月經不調方.

((LV))	ZZ
((OR))	當歸 防風 芎藭 附子 芍藥 甘草 蜀椒 乾薑 細辛 桂心 半夏 厚朴 大黃 猪苓[sm/各一兩] 茯苓[sm/一方用茯神] 遠志[sm/各二兩]

((LV))	ZZ
((OR))	右十六味爲末, 蜜丸如梧子, 酒服五丸, 日三, 不知, 加至十丸, 冷極加熱藥.

((LV))	DD
((OR))	心勞

((LV))	ZZ
((OR))	心勞病者, 補脾氣以益之, 脾王則感於心矣. 人逆夏氣, 則手太陽不長, 而心氣內洞, 順之則生, 逆之則死. 順之則治, 逆之則亂. 反順爲逆, 是謂關格, 病則生矣.

((LV))	ZZ
((OR))	大黃洩熱湯, 治心勞熱, 口爲生瘡, 大便苦難, 閉澀不通, 心滿痛, 小腸熱方.

((LV))	ZZ
((OR))	大黃 澤瀉 黃芩 芒消 梔子人[sm/{=各@『備急千金要方』}三兩] 桂心 通草[sm/二兩] 石膏[sm/八兩] 甘草[sm/一兩] 大棗[sm/二十枚]//梔子人[sm/{=各@『備急千金要方』}三兩], 桂心[sm/{=二兩@『備急千金要方』}]

((LV))	ZZ
((OR))	右十味, 㕮咀, 用水九升, 先以水一升, 別漬大黃一宿, 餘八升水煮諸藥, 取二升五合, 去滓, 下大黃煮兩沸, 去滓, 下芒消, 令烊, 分三服.

((LV))	CC
((OR))	脈虛實

((LV))	ZZ
((OR))	凡脈虛者, 好驚跳不定, 脈實者, 洪滿. 凡脈虛實之應, 主于心小腸, 若其腑臟有病從熱生, 則應臟, 寒則應腑也.

((LV))	ZZ
((OR))	防風圓, 補虛調中治脈虛, 驚跳不定, 乍來乍去, 主小腸腑寒方.

((LV))	ZZ
((OR))	防風 桂心 通草 茯神 遠志 麥門冬 甘草 人參 白石英[sm/各三兩]

((LV))	ZZ
((OR))	右九味爲末, 白蜜和丸, 如梧子大, 酒服三十丸, 日再, 加至四十丸.

((LV))	ZZ
((OR))	升麻湯, 治脈實洪滿, 主心熱病方.

((LV))	ZZ
((OR))	升麻 子芩 澤瀉 梔子人 淡竹葉 芒消[sm/各三兩] 生地黃[sm/切, 一升]

((LV))	ZZ
((OR))	右七味, 㕮咀, 以水九升, 煮取三升, 去滓, 下芒消, 分三服.//分{三=二@『備急千金要方』}服

((LV))	ZZ
((OR))	麻黃湯, 調心洩熱, 治心脈厥大寸口, 小腸熱, 齒齲嗌痛方.

((LV))	ZZ
((OR))	麻黃 生薑[sm/各四兩] 細辛 子芩 茯苓 芍藥[sm/各三兩] 白朮[sm/二兩] 桂心[sm/一兩] 生地黃[sm/切, 一升]//芍藥[sm/各{三=五@『備急千金要方』}兩]

((LV))	ZZ
((OR))	右九味㕮咀, 以水九升, 煮取三升, 去滓, 分三服, 須利加芒消三兩.

((LV))	CC
((OR))	小腸虛實

((LV))	DD
((OR))	小腸實熱

((LV))	ZZ
((OR))	左手寸口人迎以前, 脈陽實者, 手太陽經也. 病苦身熱來去, 汗不出, 心中煩滿, 身重, 口中生瘡, 名曰小腸實熱也.

((LV))	ZZ
((OR))	柴胡澤瀉湯, 治小腸熱脹口瘡方.

((LV))	ZZ
((OR))	柴胡 澤瀉 橘皮[sm/一用桔梗] 黃芩 旋復花 枳實 升麻 芒消[sm/各三兩] 生地黃[sm/切, 一升]//橘皮[sm/一{=方@『備急千金要方』}用桔梗]

((LV))	ZZ
((OR))	右九味, 㕮咀, 以水一斗, 煮取三升, 去滓, 下芒消, 分三服.

((LV))	ZZ
((OR))	大黃圓, 治小腸熱結滿不通方.//{治=調@『備急千金要方』}小腸熱結滿不通方

((LV))	ZZ
((OR))	大黃 芍藥 葶藶[sm/各二兩] 大戟 朴消[sm/各三兩] 杏人[sm/五十枚] 巴豆[sm/七枚]

((LV))	ZZ
((OR))	右七味爲末, 蜜和丸, 如梧子大, 飮服, 大人七丸, 小兒二三丸, 日二, 熱去, 日一服.

((LV))	DD
((OR))	小腸虛寒

((LV))	ZZ
((OR))	左手寸口人迎以前, 脈陽虛者, 手太陽經也. 病苦顱際偏頭痛, 耳頰痛, 名曰小腸虛寒也.

((LV))	ZZ
((OR))	治小腸虛寒, 痛下赤白, 腸滑, 腸中懊憹, 補之方.

((LV))	ZZ
((OR))	乾薑[sm/三兩] 當歸 黃蘖 地楡[sm/各四兩] 黃連 阿膠[sm/各二兩] 石榴皮[sm/三枚]

((LV))	ZZ
((OR))	右七味, 㕮咀, 以水七升, 煮取二升五合, 去滓, 下膠煮, 取膠烊盡, 三服.//{=分@『備急千金要方』}三服

((LV))	CC
((OR))	脾虛實

((LV))	DD
((OR))	脾實熱

((LV))	ZZ
((OR))	右手關上脈陰實者, 足太陰經也. 病苦足寒脛熱, 腹脹滿, 煩擾不得臥, 名曰脾實熱也.

((LV))	ZZ
((OR))	瀉熱湯, 治舌本強直, 或夢歌樂, 而體重不能行方.

((LV))	ZZ
((OR))	前胡 茯苓 龍膽 細辛 芒消[sm/各三兩] 杏人[sm/四兩] 玄參 大靑[sm/各二兩] 苦竹葉[sm/切, 一升]

((LV))	ZZ
((OR))	右九味, 㕮咀, 以水九升, 煮取三升, 分三服, 食後服. ○聖濟總錄治脾實, 舌本強直, 或夢歌樂, 體重不能行. 前胡[sm/去蘆頭] 赤茯苓1去黑皮2 龍膽[sm/去土] 細辛[sm/去苗葉] 芒消[sm/各三兩] 杏人[sm/湯浸, 去皮尖雙人, 炒, 四兩] 黑參大靑 苦竹葉[sm/切. 各二兩] 右九味麤擣篩, 每服參錢匕, 水壹盞, 煎至八分, 去滓, 不拘時候溫服.

((LV))	ZZ
((OR))	射干煎方. 主治同前.

((LV))	ZZ
((OR))	射干[sm/八兩] 大靑[sm/三兩] 石膏[sm/十兩, 一作一升] 赤蜜[sm/一升]

((LV))	ZZ
((OR))	右四味, 㕮咀, 以水五升, 煮取一升五合, 去滓, 下蜜煎取二升, 分三服. ○聖濟總錄治脾實, 咽乾口燥, 舌本腫強, 腹脇滿脹, 大便澀難, 射干湯, 射干[sm/八兩] 大靑[sm/三兩] 石膏[sm/碎, 十兩] 右三味, 麤擣篩, 每服五錢匕, 入蜜一匙頭, 水一盞半, 同煎至一盞, 去滓, 不拘時候溫服.

((LV))	ZZ
((OR))	治脾熱, 面黃目赤, 季脇痛滿方.

((LV))	ZZ
((OR))	半夏 母薑[sm/各八兩] 枳實 梔子 茯苓 芒消[sm/各三兩] 細辛[sm/五兩] 白朮 杏人[sm/各四兩] 生地黃 淡竹葉[sm/各切一升]

((LV))	ZZ
((OR))	右十一味, 㕮咀, 以水九升, 煮取三升, 去滓, 下芒消, 分三服.

((LV))	ZZ
((OR))	治脾橫方. 若赤黑, 發如瓜大, 煎羊脂摩之.

((LV))	ZZ
((OR))	又方. 末赤小豆和鷄子白傅之.

((LV))	DD
((OR))	脾胃俱實

((LV))	ZZ
((OR))	右手關上, 脈陰陽俱實者, 足太陰與陽明經俱實也. 病苦脾脹腹堅, 槍脇下痛, 胃氣不轉, 大便難, 時反泄利, 腹中痛, 上衝肺肝, 動五藏, 立喘鳴, 多驚, 身熱汗不出, 喉痺精少, 名曰脾胃俱實也.

((LV))	ZZ
((OR))	瀉熱方

((LV))	ZZ
((OR))	大黃 麻黃 黃芩[sm/各四兩] 杏人 赤茯苓 甘草 橘皮 芒消 澤瀉[sm/各三兩]

((LV))	ZZ
((OR))	右九味, 㕮咀, 以水九升, 煮取三升, 絞去滓, 內大黃, 煮兩沸, 去滓, 下芒消, 分三服.

((LV))	ZZ
((OR))	大黃瀉熱湯, 治脾脈厥逆, 大腹中熱, 切痛, 舌強腹脹, 身重食不下, 心注脾急痛方.

((LV))	ZZ
((OR))	大黃[sm/細切, 水一升半, 別漬一宿] 甘草[sm/各三兩] 澤瀉 茯苓 黃芩 細辛 芒消[sm/各二兩] 橘皮[sm/二兩]

((LV))	ZZ
((OR))	右八味, 㕮咀, 以水七升, 煮取三升三合, 去滓, 下大黃, 更煎兩沸, 去滓, 下芒消, 分三服.

((LV))	ZZ
((OR))	治脾熱脇痛, 熱滿不歇, 目赤不止, 口脣乾裂方.

((LV))	ZZ
((OR))	石膏[sm/一斤, 碎] 生地黃[sm/汁] 赤蜜[sm/各一升] 淡竹葉[sm/切, 五升] 右四味, 先以水一斗二升, 煮竹葉, 取七升, 去滓, 澄淸, 煮石膏, 取一升五合, 去滓, 下地黃汁兩沸, 次下蜜, 煎取三升, 細細服之.

((LV))	ZZ
((OR))	治脾熱, 偏一邊痛, 胸滿, 脇偏脹方.

((LV))	ZZ
((OR))	茯苓 橘皮 澤瀉[sm/各三兩] 芍藥 白朮[sm/各四兩] 人參 桂心[sm/各二兩] 石膏[sm/八兩] 半夏[sm/六兩] 生薑[sm/切, 一升] 桑根白皮[sm/各一升]//桑根白皮[sm/{各一升=一升@『備急千金要方』}]

((LV))	ZZ
((OR))	右十一味, 㕮咀, 以水一斗二升, 煮取三升, 去滓, 分三服. 若須利下, 加芒消二兩佳.

((LV))	DD
((OR))	脾虛冷

((LV))	ZZ
((OR))	右手關上脈陰虛者, 足太陰經也. 病苦泄注, 腹滿氣逆, 霍亂嘔吐, 黃癉, 心煩不得臥, 腸鳴, 名曰脾虛冷也.

((LV))	ZZ
((OR))	治虛脹脇痛, 肩息, 有時發作, 悉補之方.

((LV))	ZZ
((OR))	五加根皮 丹參 橘皮[sm/各一斤] 地骨皮 乾薑 白朮[sm/各八兩] 猪椒根皮[sm/二斤] 乾地黃 芎藭 附子[sm/各五兩] 桂心 桔梗[sm/各四兩] 大棗[sm/五十枚] 甘草[sm/三兩]

((LV))	ZZ
((OR))	右十四味, 㕮咀, 以酒四斗, 漬五七日, 服七八合, 加至一升, 日再服.

((LV))	ZZ
((OR))	檳榔散, 治脾寒, 飮食不消, 勞倦氣脹, 噫滿, 憂恚不樂方.

((LV))	ZZ
((OR))	檳榔[sm/八枚, 皮子竝用] 人參 茯苓 陳麴 厚朴 麥糵 吳茱萸 白朮[sm/各二兩]

((LV))	ZZ
((OR))	右八味, 治下篩, 食後酒服二方寸匕, 日再. 一方用橘皮一兩半.

((LV))	ZZ
((OR))	溫脾圓, 治久病虛羸, 脾氣弱, 食不消, 喜噫方.

((LV))	ZZ
((OR))	黃蘖 大麥糵 吳茱萸 桂心 乾薑 細辛 附子 當歸 大黃 麴 黃連[sm/各一兩]

((LV))	ZZ
((OR))	右十一味爲末, 蜜圓如梧子, 每服十五圓, 空腹酒服, 日三.

((LV))	ZZ
((OR))	麻豆散, 主脾氣弱, 不下食, 餌此以當食方.

((LV))	ZZ
((OR))	大豆黃[sm/二升] 大麻子[sm/三升, 熬令香]

((LV))	ZZ
((OR))	右二味, 治下篩, 飮和服一合, 日四五, 任情多少.

((LV))	DD
((OR))	脾胃俱虛

((LV))	ZZ
((OR))	右手關上脈陰陽俱虛者, 足太陰與陽明經俱虛也. 病苦胃中如空狀, 少氣不足以息, 四逆寒, 泄注不已, 名曰脾胃俱虛也.

((LV))	ZZ
((OR))	治腹脹善噫, 食則欲嘔, 泄澼溏下, 口乾, 四肢重, 好怒, 不欲聞人聲, 忘誤喉痺補之方.

((LV))	ZZ
((OR))	黃連[sm/一兩] 禹餘粮[sm/二兩] 白朮 乾薑[sm/各三兩] 大麻子[sm/五兩] 桑白皮[sm/八兩] 大棗[sm/二十枚]

((LV))	ZZ
((OR))	右七味, 㕮咀, 以水一斗二升, 煮取三升, 分四服.//煮取{三=二@『備急千金要方』}升

((LV))	ZZ
((OR))	治脾胃俱虛, 苦飢寒痛方.

((LV))	ZZ
((OR))	人參 當歸 桂心 茯苓 桔梗 芎藭[sm/各三兩] 厚朴 甘草 橘皮 吳茱萸[sm/各二兩] 白朮[sm/五兩] 麥蘖[sm/一升]//芎藭[sm/各{三=五@『備急千金要方』}兩]

((LV))	ZZ
((OR))	右十二味㕮咀, 以水一斗二升, 煮取三升, 分三服.

((LV))	ZZ
((OR))	白朮散, 治脾胃俱虛冷方.

((LV))	ZZ
((OR))	白朮 厚朴 人參 吳茱萸 茯苓 麥蘖 麴 芎藭[sm/各三兩]

((LV))	ZZ
((OR))	右八味篩, 酒服方寸匕, 食後服, 日三. 一方加大腹ㆍ橘皮.//右八味{=治下@『備急千金要方』}篩

((LV))	ZZ
((OR))	平胃圓, 凡身重不得食, 食無味, 心下虛滿, 時時欲下, 喜臥者, 皆針胃管ㆍ太倉, 服建中湯及服此方. [sm/建中湯方見諸虛門.]

((LV))	ZZ
((OR))	杏人[sm/五十枚] 丹參[sm/三兩] 苦參 葶藶 玄參[sm/各二兩] 芎藭 桂心[sm/各一兩]

((LV))	ZZ
((OR))	右七味爲末, 蜜丸如梧子, 酒服五丸, 日三, 以知爲度.

((LV))	ZZ
((OR))	崔文行平胃圓, 治丈夫小兒, 食實不消, 胃氣不調, 或溫壯熱結, 大小便不利者, 有病冷者, 服露宿丸熱藥後, 當進此丸調胃方.

((LV))	ZZ
((OR))	大黃[sm/二兩] 小草 甘草 芍藥 芎藭 葶藶[sm/各一兩] 杏人[sm/五十枚]

((LV))	ZZ
((OR))	右七味爲末, 蜜丸, 飮服如梧子五丸, 日三. 一歲小兒二丸, 漸加之. [sm/千金翼有菖蒲ㆍ當歸ㆍ乾薑ㆍ茯苓ㆍ麥門冬ㆍ細辛, 爲十三味, 無杏人.]

((LV))	DD
((OR))	脾勞

((LV))	ZZ
((OR))	凡脾勞病者, 補肺氣以益之, 肺旺則感於脾, 是以聖人春夏養陽氣, 秋冬養陰氣, 以順其根本矣. 肝心爲陽, 脾肺腎爲陰, 逆其根則伐其本, 陰陽四時者, 萬物之終始也.

((LV))	ZZ
((OR))	半夏湯, 治脾勞實, 四肢不用, 五藏乖反脹滿, 肩息氣急不安, 承氣泄實熱方.

((LV))	ZZ
((OR))	半夏 宿薑[sm/各八兩] 茯苓 白朮 杏人[sm/各三兩] 竹葉[sm/切, 一升] 橘皮 芍藥[sm/各四兩] 大棗[sm/二十枚]

((LV))	ZZ
((OR))	右九味, 㕮咀, 以水一斗, 煮取三升, 分四服.

((LV))	ZZ
((OR))	消食膏酒, 治脾虛寒, 勞損, 氣脹噫滿, 食不下通噫方.

((LV))	ZZ
((OR))	猪膏[sm/三升] 宿薑[sm/汁, 五升] 吳茱萸[sm/一升] 白朮[sm/一斤]

((LV))	ZZ
((OR))	右四味, 擣茱萸白朮等二味, 細細下篩爲散, 內薑汁膏中煎, 取六升, 溫淸酒一升, 進方寸匕, 日再.//擣茱萸白朮等二{味=物@『備急千金要方』}

((LV))	CC
((OR))	肉虛實

((LV))	ZZ
((OR))	夫肉虛者, 坐不安席, 身危變動, 肉實者, 坐安不動, 喘氣. 肉虛實之應主於脾, 若其腑臟有病, 從肉生, 熱則應臟, 寒則應腑.

((LV))	ZZ
((OR))	五加酒, 治肉虛坐不安席, 好動, 主脾病寒氣所傷方.

((LV))	ZZ
((OR))	五加皮 枸杞皮[sm/各二升] 乾地黃 丹參[sm/各八兩] 石膏[sm/一方作石床] 杜仲[sm/各一斤] 乾薑[sm/四兩] 附子[sm/三兩]

((LV))	ZZ
((OR))	右八味, 㕮咀, 以淸酒二斗, 漬三宿, 一服七合, 日再.

((LV))	ZZ
((OR))	半夏湯, 治肉實, 坐安席不能動作, 喘氣, 主脾病, 熱氣所加關格, 除喘方.

((LV))	ZZ
((OR))	半夏 宿薑[sm/各八兩] 杏人[sm/五兩] 細辛 橘皮[sm/各四兩] 麻黃[sm/一兩] 石膏[sm/七兩] 射干[sm/二兩]

((LV))	ZZ
((OR))	右八味, 㕮咀, 以水九升, 煮取三升, 分三服. 須利下, 加芒消三兩.

((LV))	CC
((OR))	胃虛實

((LV))	DD
((OR))	胃實熱

((LV))	ZZ
((OR))	右手關上脈陽實者, 足陽明經也. 病苦頭痛, [sm/脈經作腹中堅痛而熱.] 汗不出, 如溫瘧, 脣口乾, 善噦, 乳癰, 缺盆腋下腫痛, 名曰胃實熱也.

((LV))	ZZ
((OR))	瀉胃熱湯方

((LV))	ZZ
((OR))	梔子人 射干 升麻 茯苓[sm/各三兩] 芍藥[sm/四兩] 白朮[sm/五兩] 生地黃[sm/汁] 赤蜜[sm/各一升]//茯苓[sm/各{三=二@『備急千金要方』}兩]

((LV))	ZZ
((OR))	右八味, 㕮咀, 以水七升, 煮取一升半, 去滓, 下地黃汁, 煮兩沸, 次下蜜, 煮取三升, 分三服, 老小以意加減.

((LV))	DD
((OR))	胃虛冷

((LV))	ZZ
((OR))	右手關上脈陽虛者, 足陽明經也. 病苦脛寒不得臥, 惡風寒灑灑, 目急, 腹痛虛鳴, [sm/外臺作耳虛鳴.] 時寒時熱, 唇口乾, 面目浮腫, 名曰胃虛冷也.

((LV))	ZZ
((OR))	補胃湯, 治少氣口苦, 身體無澤方.

((LV))	ZZ
((OR))	栢子人 防風 細辛 桂心 橘皮[sm/各二兩] 芎藭 吳茱萸 人參[sm/各三兩] 甘草[sm/一兩]

((LV))	ZZ
((OR))	右九味, 㕮咀, 以水一斗, 煮取三升, 分爲三服. ○聖濟總錄治胃中虛冷, 惡寒洒洒, 臥而不寐, 補胃煮散, 細辛[sm/去苗葉, 一兩半] 栢子人 人參 芎藭[sm/剉, 各一兩] 防風[sm/去叉] 桂[sm/去麤皮] 陳橘皮[sm/湯浸, 去白, 焙. 各半兩] 甘草[sm/炮] 吳茱萸[sm/漿水浸一宿, 新水淘, 焙乾炒. 各三分]

((LV))	ZZ
((OR))	九味, 擣羅爲細散, 每服二錢匕, 水七分, 煎沸, 右通口服.

((LV))	ZZ
((OR))	人參散, 補胃虛寒, 身枯絶, 諸骨節皆痛方.

((LV))	ZZ
((OR))	人參 甘草 細辛[sm/各六分] 麥門冬 桂心 當歸[sm/各七分] 乾薑[sm/二兩] 遠志[sm/一兩] 吳茱萸[sm/二分] 蜀椒[sm/三分]

((LV))	ZZ
((OR))	右十味, 治下篩, 食後, 溫酒服方寸匕.

((LV))	CC
((OR))	肺虛實

((LV))	DD
((OR))	肺實熱

((LV))	ZZ
((OR))	右手寸口氣口以前, 脈陰實者, 手太陰經也. 病苦肺脹, 汗出若露, 上氣喘逆, 咽中塞, 如欲嘔狀, 名曰肺實熱也.

((LV))	ZZ
((OR))	治肺實熱, 胸憑仰息, 泄氣除熱方.

((LV))	ZZ
((OR))	石膏[sm/八兩] 白前 杏人[sm/各三兩] 橘皮 白朮[sm/各五兩] 赤蜜[sm/七合] 枸杞根皮[sm/切, 二升]

((LV))	ZZ
((OR))	右七味, 㕮咀, 以水七升, 煮取二升, 去滓, 下蜜, 煮三沸, 分三服.

((LV))	ZZ
((OR))	治肺熱, 言音喘息短氣, 好唾膿血方.

((LV))	ZZ
((OR))	生地黃[sm/切, 二升] 石膏[sm/八兩] 麻黃[sm/五兩] 杏人[sm/四兩] 升麻 羚羊角 芒消[sm/各三兩] 赤蜜[sm/一升] 淡竹茹[sm/鷄子大一枚]

((LV))	ZZ
((OR))	右九味, 㕮咀, 以水七升, 煮取二升, 去滓, 下蜜, 煮兩沸, 分三服.

((LV))	ZZ
((OR))	治肺熱, 悶不止, 胸中喘急, 驚悸, 客熱來去, 欲死不堪, 服藥泄胸中喘氣方.

((LV))	ZZ
((OR))	桃皮 芫花[sm/各一升]

((LV))	ZZ
((OR))	右二味, 㕮咀, 以水四斗, 煮取一斗五升, 去滓, 以故布手巾內汁中, 薄胸, 溫四肢, 不盈, 數日卽歇.

((LV))	ZZ
((OR))	橘皮湯, 治肺熱, 氣上, 欬息奔喘方.

((LV))	ZZ
((OR))	橘皮 麻黃[sm/各三兩] 乾紫蘇[sm/删繁作乾藍] 柴胡[sm/各二兩] 宿薑 杏人[sm/各四兩] 石膏[sm/八兩]

((LV))	ZZ
((OR))	右七味, 㕮咀, 以水九升, 煮麻黃兩沸, 去沫, 下諸藥, 煮取三升, 去滓, 分三服, 不瘥, 與兩劑.

((LV))	ZZ
((OR))	治肺熱喘息, 鼻衂血方.

((LV))	ZZ
((OR))	羚羊角 玄參 射干 鷄蘇 芍藥 升麻 栢皮[sm/各三兩] 生地黃[sm/切, 一升] 梔子人[sm/四兩] 淡竹茹[sm/鷄子大一枚]

((LV))	ZZ
((OR))	右十味, 㕮咀, 以水九升, 煮取三升, 分三服. 須利者, 下芒消三兩, 更煮三沸.

((LV))	ZZ
((OR))	治肺熱, 飮酒當風, 風入肺, 膽氣妄泄, 目靑氣喘方.

((LV))	ZZ
((OR))	麻黃[sm/四兩] 甘草 五味子[sm/各三兩] 杏人[sm/五十枚] 母薑[sm/五兩] 淡竹葉[sm/切, 一升]

((LV))	ZZ
((OR))	右六味, 㕮咀, 以水七升, 先煮麻黃去沫, 下諸藥, 煮取三升, 去滓, 分三服.//煮取{三=二@『備急千金要方』}升

((LV))	ZZ
((OR))	瀉肺散, 治酒客勞倦, 或出當風, 喜怒氣舍於肺, 面目黃腫, 起卽頭眩, 欬逆上氣, 時忽忽欲絶, 心下弦急, 不能飮食, 或吐膿血, 胸痛引背, 支滿欲嘔方.

((LV))	ZZ
((OR))	五味子 百部[sm/各二兩半] 茯苓 附子 蓯蓉 當歸 石斛 遠志 續斷[sm/各一兩] 細辛 甘草[sm/各七分] 防風 蜀椒 紫菀 桂心 款冬花 乾薑[sm/各一兩半] 桃人[sm/六十枚] 杏人[sm/三十枚]

((LV))	ZZ
((OR))	右十九味, 治下篩, 以酒服方寸匕, 日三, 後稍加至二匕.//{後稍加=稍加@『備急千金要方』}至二匕

((LV))	DD
((OR))	肺與大腸俱實

((LV))	ZZ
((OR))	右手寸口氣口以前, 脈陰陽俱實者, 手太陰與陽明經俱實也. 病苦頭痛, 目眩, 驚狂, 喉痺痛, 手臂捲, 脣吻不收, 名曰肺與大腸俱實也.

((LV))	ZZ
((OR))	治肺與大腸俱實, 令人氣憑滿煮散方.

((LV))	ZZ
((OR))	茯苓 麻黃[sm/各六分] 黃耆 大靑 桂心[sm/各三分] 細辛 杏人[sm/各五分] 石膏[sm/二兩] 丹參[sm/半兩] 五味子 甘草 貝母 橘皮 芎藭[sm/各一兩] 枳實[sm/三枚]

((LV))	ZZ
((OR))	右十五味, 治下篩爲粗散, 帛裹一方寸匕半, 井花水一升五合, 煮取七合, 爲一服, 日再.

((LV))	DD
((OR))	肺虛冷

((LV))	ZZ
((OR))	右手寸口氣口以前, 脈陰虛者, 手太陰經也. 病苦少氣不足以息, 嗌乾不津液, 名曰肺虛冷也.

((LV))	ZZ
((OR))	治肺虛冷, 聽嘶傷, 語言用力, 戰掉緩弱, 虛瘠風入肺方.//{聽=聲@『備急千金要方』}嘶傷

((LV))	ZZ
((OR))	防風 獨活 芎藭 秦椒 乾薑 黃耆[sm/各四十二銖] 天雄 麻黃 五味子 山茱萸 甘草[sm/各三十六銖] 秦艽 桂心 薯蕷 杜仲 人參 細辛 防己[sm/各三十銖] 甘菊花 紫菀[sm/各二十四銖] 貫衆[sm/二枚] 附子[sm/七分]

((LV))	ZZ
((OR))	右二十二味, 治下篩, 以酒服方寸匕, 日二. [sm/一有石膏陸分, 當歸五分.]

((LV))	ZZ
((OR))	酥蜜膏酒, 治肺虛寒, 厲風所傷, 語聲嘶塞, 氣息喘憊欬唾, 止氣嗽通聲方.

((LV))	ZZ
((OR))	酥 崖蜜 飴糖 生薑汁 生百部汁 棗肉 杏人[sm/各一升, 硏] 甘皮[sm/五具, 末]

((LV))	ZZ
((OR))	右八味合和, 微火煎, 常攪三上三下, 約一炊久, 取薑汁等各減半止, 溫酒一升, 服方寸匕, 細細咽之, 日二夜一.

((LV))	ZZ
((OR))	又方. 猪𦚟[sm/三具] 大棗[sm/百枚]

((LV))	ZZ
((OR))	右二味, 以酒五升漬之, 秋冬七日ㆍ春夏五日出, 布絞去滓, 七日服盡, 二七日忌鹽, 羊𦚟亦得. 治欬嗽胸脇支滿, 多喘上氣尤良. [sm/肘後方治久欬上氣. 二十年, 諸治不痊者.]

((LV))	ZZ
((OR))	治肺寒損傷氣嗽, 及涕唾鼻塞方.

((LV))	ZZ
((OR))	棗肉[sm/二升, 硏作脂] 杏人[sm/一升, 熬硏爲脂] 酥 生薑汁 白糖 白蜜 生百部汁[sm/各一升]

((LV))	ZZ
((OR))	右七味合和, 微火煎, 常攪約一炊久, 下之, 細細溫淸酒服二合, 日二.

((LV))	ZZ
((OR))	補肺湯, 治肺氣不足, 逆滿上氣, 咽中悶塞短氣, 寒從背起, 口中如含霜雪, 言語失聲, 甚者吐血方.

((LV))	ZZ
((OR))	五味子[sm/三兩] 乾薑 桂心 款冬花[sm/各二兩] 麥門冬[sm/一升] 大棗[sm/一百枚] 粳米[sm/二合] 桑根白皮[sm/一斤]//粳米[sm/{二=一@『備急千金要方』}合]

((LV))	ZZ
((OR))	右八味, 㕮咀, 以水一斗, 先煮桑白皮五沸, 下藥煮取三升, 分三服.

((LV))	ZZ
((OR))	又方. 黃耆[sm/五兩] 甘草 鍾乳 人參[sm/各二兩] 乾地黃 桂心 茯苓 白石英 桑白皮 厚朴 乾薑 紫菀 橘皮 當歸 五味子 遠志 麥門冬[sm/各三兩] 大棗[sm/二十枚]

((LV))	ZZ
((OR))	右十八味, 㕮咀, 以水一斗四升, 煮取四升, 分五服, 日三夜二.

((LV))	ZZ
((OR))	又方. 治肺氣不足, 欬逆上氣, 牽繩而坐, 吐沫唾血, 不能飮食方.

((LV))	ZZ
((OR))	蘇子[sm/一升] 桑白皮[sm/五兩] 半夏[sm/六兩] 紫菀 人參 甘草 五味子 杏人[sm/各二兩] 款冬花 射干[sm/各一兩] 麻黃 乾薑 桂心[sm/各三兩] 細辛[sm/一兩半]

((LV))	ZZ
((OR))	右十四味, 㕮咀, 以水一斗二升, 煮取三升半, 分五服, 日三夜二.

((LV))	ZZ
((OR))	又方. 治肺氣不足, 欬逆短氣, 寒從背起, 口中如含霜雪, 語無音聲而渴, 舌本乾燥方.

((LV))	ZZ
((OR))	五味子 蘇子[sm/各一升] 白石英 鍾乳[sm/各三兩] 款冬花 竹葉 橘皮 桂心 桑白皮 茯苓 紫菀[sm/各二兩] 粳米[sm/二合] 麥門冬[sm/四兩] 生薑[sm/五兩] 杏人[sm/五十枚] 大棗[sm/十枚]

((LV))	ZZ
((OR))	右十六味, 㕮咀, 以水一斗三升, 先煮桑白皮ㆍ粳米ㆍ大棗ㆍ米熟去滓, 內諸藥, 煮取五升, 分六服, 日三.

((LV))	ZZ
((OR))	又方. 治肺氣不足, 心腹支滿, 欬嗽喘逆上氣, 唾膿血, 胸背痛, 手足煩熱, 惕然自驚, 皮毛起, 或哭或歌或怒, 乾嘔心煩, 耳中聞風雨聲, 面色白方.

((LV))	ZZ
((OR))	款冬花 桂心[sm/各二兩] 桑白皮[sm/一斤] 生薑 五味子 鍾乳[sm/各三兩] 粳米[sm/五合] 大棗[sm/十枚] 麥門冬[sm/四兩]

((LV))	ZZ
((OR))	右九味㕮咀, 以水一斗二升, 先煮粳米棗, 令熟, 去之, 內藥煎取二升, 分三服, 溫服之. 一方用白石英二兩. [sm/廣濟用紫菀ㆍ人參各二兩, 名紫菀湯.]

((LV))	ZZ
((OR))	麻子湯, 治肺氣不足, 欬唾膿血, 氣短不得臥方.

((LV))	ZZ
((OR))	麻子[sm/一升] 桑白皮 餳[sm/各一斤] 桂心 人參[sm/各二兩] 阿膠 紫菀[sm/各一兩] 生薑[sm/三兩] 乾地黃[sm/四兩]

((LV))	ZZ
((OR))	右九味, 㕮咀, 以酒一斗五升, 水一斗五升, 合煮, 取四升, 分五服.

((LV))	ZZ
((OR))	餳煎, 治肺氣不足, 咽喉苦乾方. 作餳任多少, 取乾棗一升, 去核熟擣, 水五升, 和使相得, 絞去滓, 澄去上淸, 取濁者內飴中攪, 火上煎, 勿令堅, 令連連服如鷄子大, 漸漸呑之, 日三夜二.//令連連服如{鷄子大=鷄子@『備急千金要方』}

((LV))	DD
((OR))	肺與大腸俱虛

((LV))	ZZ
((OR))	右手寸口, 氣口以前, 脈陰陽俱虛者, 手太陰與陽明經俱虛也. 病苦耳鳴嘈嘈, 時妄見光明, 情中不樂, 或如恐怖, 名曰肺與大腸俱虛也.

((LV))	ZZ
((OR))	小建中湯, 治肺與大腸俱不足, 虛寒乏氣, 小腹拘急, 腰痛羸瘠百病.

((LV))	ZZ
((OR))	大棗[sm/十二枚] 生薑 桂心[sm/各三兩] 甘草[sm/二兩] 芍藥[sm/六兩]

((LV))	ZZ
((OR))	右五味, 㕮咀, 以水八升, 煮取三升, 去滓, 內糖八兩, 煮三沸, 分三服. [sm/肘後用黃耆ㆍ人參各二兩, 名黃耆建中湯.]

((LV))	DD
((OR))	肺勞

((LV))	ZZ
((OR))	凡肺勞病者, 補腎氣以益之, 腎王則感於肺矣. 人逆秋氣, 則手太陰不收, 肺氣焦滿, 順之則生, 逆之則死, 順之則治, 逆之則亂, 反順爲逆, 是謂關格, 病則生矣.

((LV))	ZZ
((OR))	麻黃引氣湯, 治肺勞實, 氣喘鼻張, 面目苦腫方.

((LV))	ZZ
((OR))	麻黃 杏人 生薑 半夏[sm/各五分] 紫蘇[sm/四分] 白前 細辛 桂心[sm/各三分] 橘皮[sm/二分] 石膏[sm/八兩] 竹葉[sm/切, 一升]

((LV))	ZZ
((OR))	右十一味, 㕮咀, 以水一斗, 煮取三升, 去滓, 分三服.

((LV))	ZZ
((OR))	半夏湯, 治肺勞虛寒, 心腹冷, 氣逆遊氣, 胸脇氣滿, 從胸達背痛, 憂氣往來, 嘔逆, 飮食卽吐, 虛乏不足方.

((LV))	ZZ
((OR))	半夏[sm/一升] 生薑[sm/一斤] 桂心[sm/四兩] 甘草 厚朴[sm/各二兩] 人參 橘皮 麥門冬[sm/各三兩]

((LV))	ZZ
((OR))	右八味, 㕮咀, 以水一斗, 煮取四升, 分四服. 腹痛加當歸二兩.

((LV))	ZZ
((OR))	厚朴湯, 治肺勞風虛冷, 痰澼水氣, 晝夜不得臥, 頭不得近枕, 上氣胸滿, 喘息氣絶, 此痰水盛溢方.

((LV))	ZZ
((OR))	厚朴 麻黃 桂心 黃芩 石膏 大戟橘皮[sm/各二兩] 枳實 甘草 秦艽 杏人 茯苓[sm/各三兩] 細辛[sm/一兩] 半夏[sm/一升] 生薑[sm/十兩] 大棗[sm/十五枚]

((LV))	ZZ
((OR))	右十六味, 㕮咀, 以水一斗三升, 煮取四升, 分五服.

((LV))	CC
((OR))	大腸虛實

((LV))	DD
((OR))	大腸實熱

((LV))	ZZ
((OR))	右手寸口氣口以前, 脈陽實者, 手陽明經也. 病苦腸滿, 善喘欬, 面赤身熱, 喉咽中如核狀, 名曰大腸實熱也.

((LV))	ZZ
((OR))	生薑泄腸湯, 治大腸實熱, 腹脹不通, 口爲生瘡者方.

((LV))	ZZ
((OR))	生薑 橘皮 靑竹茹 黃芩 梔子人 白朮[sm/各三兩] 桂心[sm/一兩] 茯苓 芒消[sm/各二兩] 生地黃[sm/十兩] 大棗[sm/十四枚]//芒消[sm/各{二=三@『備急千金要方』}兩]

((LV))	ZZ
((OR))	右十一味, 以水七升, 煮取三升, 去滓, 下芒消, 分二服.//右十一味{=㕮咀@『備急千金要方』}

((LV))	DD
((OR))	大腸虛冷

((LV))	ZZ
((OR))	右手寸口氣口以前, 脈陽虛者, 手陽明經也. 病苦胸中喘, 腸鳴虛渴, 脣乾目急, 善驚泄白, 名曰大腸虛冷也.

((LV))	ZZ
((OR))	黃連補湯, 治大腸虛冷, 痢下靑白, 腸中雷鳴相逐方.

((LV))	ZZ
((OR))	黃連[sm/四兩] 茯苓 芎藭[sm/各三兩] 酸石榴皮[sm/五片] 地楡[sm/五兩] 伏龍肝[sm/鷄子大一枚]

((LV))	ZZ
((OR))	右六味, 以水七升, 煮取二升半, 去滓, 下伏龍肝末, 分三服.//右六味{=㕮咀@『備急千金要方』}

((LV))	CC
((OR))	皮虛實

((LV))	ZZ
((OR))	夫五臟六腑者, 內應骨髓, 外合皮毛膚肉, 若病從外生, 則皮毛膚肉關格強急, 若病從內發, 則骨髓㾓疼. 然陰陽表裏, 外皮內髓, 其病源不可不詳之也. 皮虛者寒, 皮實者熱. 凡皮虛實之應, 主于肺大腸, 其病發於皮毛, 熱則應臟, 寒則應腑.//則骨髓{㾓=痛@『備急千金要方』}疼

((LV))	ZZ
((OR))	蒴藋蒸湯, 治皮虛, 主大腸病, 寒氣關格方.

((LV))	ZZ
((OR))	蒴藋根葉[sm/切, 三升] 桃葉皮枝[sm/剉, 三升] 菖蒲葉[sm/切, 二升] 細糠[sm/一斗] 秫米[sm/五升]//秫米[sm/{五=三@『備急千金要方』}升]

((LV))	ZZ
((OR))	右五味, 以水一石五斗, 煮取米熟爲度, 大盆器貯之, 於盆上作小竹牀子罩盆, 人身坐牀中, 四面周廻, 將蓆薦障風, 身上以衣被蓋覆, 若氣急時, 開孔對中泄氣, 取通身接汗, 可得兩食久許, 如此三日, 蒸還溫藥足汁用之, 若盆裏不過熱, 盆下安炭火, 非但治寒, 但是皮膚一切勞冷, 悉皆治之.

((LV))	ZZ
((OR))	梔子煎, 治皮實, 主肺病熱氣方.

((LV))	ZZ
((OR))	梔子人 枳實 大靑 杏人 柴胡 芒消[sm/各二兩] 生地黃 淡竹葉[sm/切. 各一升] 生玄參[sm/五兩] 石膏[sm/八兩]

((LV))	ZZ
((OR))	右十味, 以水九升, 煮取三升, 去滓, 下芒消, 分爲三服.//右十味{=㕮咀@『備急千金要方』}

((LV))	CC
((OR))	腎虛實

((LV))	DD
((OR))	腎實熱

((LV))	ZZ
((OR))	左手尺中, 神門以後, 脈陰實者, 足少陰經也. 病苦舌燥咽腫, 心煩嗌乾, 胸脇時痛, 喘欬汗出, 小腹脹滿, 腰背強急, 體重骨熱, 小便赤黃, 好怒好忘, 足下熱疼, 四肢黑, 耳聾, 名曰腎實熱也. [sm/脈經云, 腎實熱者, 病苦膀胱脹閉, 小腹與腰脊相引痛也.]

((LV))	ZZ
((OR))	右手尺中, 神門以後, 脈陰實者, 足少陰經也. 病苦痺, 身熱心痛, 脊脇相引痛, 足逆熱煩, 名曰腎實熱也.

((LV))	ZZ
((OR))	瀉腎湯, 治腎實熱, 小便脹滿, 四肢正黑, 耳聾, 夢腰脊離解, 及伏水等, 氣急方.//小{便=腹@『備急千金要方』}脹滿

((LV))	ZZ
((OR))	芒消 茯苓 黃芩[sm/各三兩] 生地黃汁 菖蒲[sm/各五兩] 大黃[sm/切, 一升, 用水密器中宿漬] 磁石[sm/八兩, 碎如雀頭] 玄參 細辛[sm/各四兩] 甘草[sm/二兩]

((LV))	ZZ
((OR))	右十味, 㕮咀, 以水九升, 煮七味, 取二升半, 去滓, 下大黃內藥汁中更煮, 減二三合, 去大黃, 內地黃汁, 微煎一兩沸, 下芒消, 分三服.

((LV))	ZZ
((OR))	治腎熱, 好怒好忘, 耳聽無聞, 四肢滿急, 腰背轉動彊直方.

((LV))	ZZ
((OR))	柴胡 茯神[sm/外臺作茯苓] 黃芩 澤瀉 升麻 杏人 大靑 芒消[sm/各三兩] 淡竹葉 地黃[sm/各切一升] 磁石[sm/四兩, 碎] 羚羊角[sm/一兩]//杏人[sm/{=各一兩@『備急千金要方』}], 淡竹葉[sm/{=切, 一升@『備急千金要方』}]

((LV))	ZZ
((OR))	右十二味, 㕮咀, 以水一斗, 煮取三升, 去滓, 下芒消, 分三服.

((LV))	ZZ
((OR))	治腎熱, 小便黃赤不出, 出如梔子汁, 或如黃蘖汁, 每欲小便莖頭卽痛方.

((LV))	ZZ
((OR))	楡白皮[sm/切] 冬葵子[sm/各一升] 車前子[sm/切, 二升] 滑石[sm/八兩, 碎] 子芩 通草 瞿麥[sm/各三兩] 石韋[sm/四兩]//車前子[sm/切, {二=一@『備急千金要方』}升]

((LV))	ZZ
((OR))	右八味, 㕮咀, 以水二斗, 先煮車前草, 取一斗, 去滓, 澄淸, 取九升, 下諸藥, 煮取三升五合, 去滓, 分四服.

((LV))	DD
((OR))	腎膀胱俱實

((LV))	ZZ
((OR))	左手尺中神門以後, 脈陰陽俱實者, 足少陰與太陽經俱實也. 病苦脊強反折, 戴眼, 氣上搶心, 脊痛不能自反側, 名曰腎與膀胱俱實也.

((LV))	ZZ
((OR))	右手尺中神門以後, 脈陰陽俱實者, 足少陰與太陽經俱實也. 病苦癲疾, 頭重與目相引, 痛厥欲走, 反眼, 大風多汗, 名曰腎膀胱俱實也.

((LV))	DD
((OR))	腎虛寒

((LV))	ZZ
((OR))	左手尺中神門以後, 脈陰虛者, 足少陰經也. 病苦心中悶, 下重足腫, 不可以按地, 名曰腎虛寒也.

((LV))	ZZ
((OR))	右手尺中神門以後脈陰虛者, 足少陰經也. 病苦足脛小弱, 惡寒, 脈代絶時不至, 足寒, 上重下輕, 行不可按地, 小腹脹滿, 上搶胸痛引脇下, 名曰腎虛寒也.

((LV))	ZZ
((OR))	治腎氣虛寒, 陰痿, 腰脊痛, 身重緩弱, 言音混濁, 陽氣頓絶.

((LV))	ZZ
((OR))	蓯蓉 白朮 巴戟天麥 門冬 茯苓 甘草 牛膝 五味子 杜仲[sm/各八兩] 車前子 乾薑[sm/各五兩] 生乾地黃[sm/五斤]

((LV))	ZZ
((OR))	右十二味, 治下篩, 食後酒服方寸匕, 日三.

((LV))	DD
((OR))	腎膀胱俱虛

((LV))	ZZ
((OR))	左手尺中神門以後, 脈陰陽俱虛者, 足少陰與太陽經俱虛也. 病苦小便利, 心痛背寒, 時時小腹滿, 名曰腎膀胱俱虛也.

((LV))	ZZ
((OR))	右手尺中神門以後, 脈陰陽俱虛者, 足少陰與太陽經俱虛也. 病苦心痛, 若下重不自收纂反出, 時時苦洞泄, 寒中泄, 腎心俱痛, 名曰腎膀胱俱虛也.

((LV))	DD
((OR))	腎勞

((LV))	ZZ
((OR))	凡腎勞病者, 補肝氣以益之, 肝王則感於腎矣. 人逆冬氣, 則足少陰不藏, 腎氣沈濁, 順之則生, 逆之則死. 順之則治, 逆之則亂. 反順爲逆, 是謂關格, 病則生矣.

((LV))	ZZ
((OR))	梔子湯, 治腎勞實熱, 小腹脹滿, 小便黃赤, 末有餘瀝, 數而少, 莖中痛, 陰囊生瘡方.

((LV))	ZZ
((OR))	梔子人 芍藥 通草 石韋[sm/各三兩] 石膏[sm/五兩] 滑石[sm/八兩] 子芩[sm/四兩] 生地黃 楡白皮 淡竹葉[sm/切. 各一升]

((LV))	ZZ
((OR))	右十味, 㕮咀, 以水一斗, 煮取三升, 去滓, 分三服.

((LV))	ZZ
((OR))	麻黃根粉, 治腎勞熱, 陰囊生瘡方.

((LV))	ZZ
((OR))	麻黃根 石硫黃[sm/各三兩] 米粉[sm/五合]

((LV))	ZZ
((OR))	右三味, 治下篩, 安絮如常用粉法, 搭瘡上, 粉濕更搭之.

((LV))	ZZ
((OR))	治腎勞熱, 妄怒, 腰脊不可俛仰屈伸, 煮散方.

((LV))	ZZ
((OR))	丹參 牛膝 葛根 杜仲 乾地黃 甘草 猪苓[sm/各二兩半] 茯苓 遠志 子芩[sm/各一兩十八銖] 五加皮 石膏[sm/各三兩] 羚羊角 生薑 橘皮[sm/各二兩] 淡竹葉[sm/鴨子大]//橘皮[sm/各{二=一@『備急千金要方』}兩], 淡竹葉[sm/{鴨=鷄@『備急千金要方』}子大]

((LV))	ZZ
((OR))	右十六味, 治下篩爲粗散, 以水三升, 煮兩方寸匕, 帛裹之, 時用動, 取八合, 爲一服, 日二服.

((LV))	ZZ
((OR))	治虛勞陰陽失度, 傷筋損脈, 噓吸短氣, 漏溢泄下, 小便赤黃, 陰下濕癢, 腰脊如折, 顏色隨落方. [sm/隨一作墮.]

((LV))	ZZ
((OR))	萆薢 棗肉 生地黃 桂心 杜仲 麥門冬[sm/各一斤]

((LV))	ZZ
((OR))	右六味, 㕮咀, 以酒一斗五升, 漬三宿, 出曝乾, 復漬, 如此候酒盡, 取乾, 治下篩, 食後酒服方寸匕, 日三.

((LV))	ZZ
((OR))	治腎勞虛冷, 乾枯, 憂恚內傷, 久坐濕地, 則損腎方.

((LV))	ZZ
((OR))	秦艽 牛膝 芎藭 防風 桂心 獨活 茯苓[sm/各四兩] 乾薑[sm/一作乾地黃] 麥門冬 地骨皮[sm/三兩] 杜仲 側子[sm/各五兩] 石斛[sm/六兩] 丹參[sm/八兩] 五加皮[sm/十兩] 薏苡人[sm/一兩] 大麻子[sm/二升]//地骨皮[sm/{=各@『備急千金要方』}三兩]

((LV))	ZZ
((OR))	右十七味, 㕮咀, 以酒四斗, 漬七日, 每服七合, 日二服.

((LV))	CC
((OR))	骨虛實

((LV))	ZZ
((OR))	骨虛者, 酸疼不安, 好倦, 骨實者, 苦煩熱. 凡骨虛實之應, 主于腎膀胱, 若其腑臟有病, 從骨生, 熱則應臟, 寒則應腑.

((LV))	ZZ
((OR))	虎骨酒, 治骨虛酸疼, 不安, 好倦, 主膀胱寒方.

((LV))	ZZ
((OR))	虎骨一具, 通炙取黃焦汁盡, 碎如雀頭大, 釀米三石, 麴四斗, 水三石, 如常釀酒法, 所以加水麴者, 其骨消麴而飮水, 所以加之也. 酒熟封頭, 五十日開飮之.

((LV))	ZZ
((OR))	治骨實, 苦酸疼煩熱煎方.

((LV))	ZZ
((OR))	葛根汁 生地黃汁 赤蜜[sm/各一升] 麥門冬汁[sm/五合]

((LV))	ZZ
((OR))	右四味相和攪調, 微火上煎三四沸, 分三服.

((LV))	ZZ
((OR))	治骨髓中疼方.

((LV))	ZZ
((OR))	虎骨[sm/肆兩] 芍藥[sm/一斤] 生乾地黃[sm/五斤]

((LV))	ZZ
((OR))	右三味㕮咀, 以淸酒一斗, 漬三宿, 曝乾復入酒中, 如此取酒盡爲度, 擣篩, 酒服方寸匕, 日三.

((LV))	ZZ
((OR))	治骨髓冷疼痛方. 取地黃汁一石, 酒二斗, 相攪, 重煎溫服, 日三, 補髓.

((LV))	ZZ
((OR))	治虛勞冷, 骨節疼痛無力方.

((LV))	ZZ
((OR))	豉[sm/二升] 地黃[sm/八斤]

((LV))	ZZ
((OR))	右二味, 兩度蒸, 曝乾爲散, 食後以酒一升, 進二方寸匕, 日再服. 亦治虛熱.//{兩度=再遍『備急千金要方』}蒸

((LV))	ZZ
((OR))	又方. 天門冬爲散, 酒服方寸匕, 日三, 一百日取瘥.

((LV))	CC
((OR))	膀胱虛實

((LV))	DD
((OR))	膀胱實熱

((LV))	ZZ
((OR))	左手尺中神門以後, 脈陽實者, 足太陽經也. 病苦逆滿, 腰中痛, 不可俛仰, 勞也, 名曰膀胱實熱也.

((LV))	ZZ
((OR))	右手尺中神門以後, 脈陽實者, 足太陽經也. 病苦胞轉不得小便, 頭眩痛煩滿, 脊背強, 名曰膀胱實熱也.

((LV))	ZZ
((OR))	治膀胱實熱方

((LV))	ZZ
((OR))	石膏[sm/八兩] 梔子人[sm/一作瓜子人] 茯苓 知母[sm/各三兩] 蜜[sm/五合] 生地黃 淡竹葉[sm/各切一升]

((LV))	ZZ
((OR))	右七味, 㕮咀, 以水七升, 煮取二升, 去滓, 下蜜煮二沸, 分三服. 須利, 加芒消三兩.

((LV))	ZZ
((OR))	治膀胱熱病不已, 舌乾咽腫方.

((LV))	ZZ
((OR))	蜜[sm/七合] 升麻 大靑[sm/各三兩] 射干 生玄參 黃蘗 薔薇根白皮[sm/各四兩]

((LV))	ZZ
((OR))	右七味, 以水七升, 煮取一升, 去滓, 下蜜, 煮二沸, 細細含之.//右七味{=㕮咀@『備急千金要方』}

((LV))	DD
((OR))	膀胱虛冷

((LV))	ZZ
((OR))	左手尺中神門以後, 脈陽虛者, 足太陽經也. 病苦脚中筋急, 腹中痛引腰背, 不可屈伸, 轉筋惡風偏枯, 腰痛外踝後痛, 名曰膀胱虛冷也.

((LV))	ZZ
((OR))	右手尺中神門以後, 脈陽虛者, 足太陽經也. 病苦肌肉振動, 脚中筋急, 耳聾忽忽不聞, 惡風颼颼作聲, 名曰膀胱虛冷也.

((LV))	ZZ
((OR))	治膀胱虛冷, 飢不欲飮食, 面黑如炭, 腰脇疼痛方.

((LV))	ZZ
((OR))	磁石[sm/六兩] 黃耆 茯苓[sm/各三兩] 五味子 杜仲[sm/各四兩] 白朮 白石英[sm/各五兩]

((LV))	ZZ
((OR))	右七味㕮咀, 以水九升, 煮取三升, 分三服.

((LV))	ZZ
((OR))	治膀胱冷, 欬唾則有血, 喉鳴喘息方.

((LV))	ZZ
((OR))	羊腎[sm/一具] 人參 玄參 黃耆 桂心 芎藭 甘草[sm/各三兩] 茯苓[sm/四兩] 地骨皮 生薑[sm/各五兩] 白朮[sm/六兩]

((LV))	ZZ
((OR))	右十一味, 㕮咀, 以水一斗二升, 先煮羊腎, 減三升, 去腎, 下藥煮取三升, 去滓, 分爲三服.//以水一斗{二=一@『備急千金要方』}升

((LV))	ZZ
((OR))	龍骨圓, 治膀胱腎冷, 坐起欲倒, 目𥆨𥆨, 氣不足, 骨痿方.

((LV))	ZZ
((OR))	龍骨 栢子人 乾地黃 甘草 防風[sm/各五分] 禹餘粮 白石英 桂心 黃耆 茯苓[sm/各七分] 五味子 羌活 人參 附子[sm/各六分] 山茱萸 玄參 芎藭[sm/各四分] 磁石 杜仲 乾薑[sm/各八分]

((LV))	ZZ
((OR))	右二十味爲末, 蜜丸如梧子大, 空腹酒服三十丸, 日二, 加至四十丸.

((LV))	ZZ
((OR))	治膀胱寒, 小便數, 漏精稠厚, 如米白泔方.

((LV))	ZZ
((OR))	赤石脂[sm/{=五分@『備急千金要方』}] 白石脂[sm/五分] 乾地黃[sm/三分] 蓯蓉[sm/六分] 赤雄鷄腸 鷄肶胵[sm/兩具] 桑螵蛸 牡蠣 龍骨 黃連[sm/各四分]//赤石脂[sm/{=五分@『備急千金要方』}], 赤雄鷄腸[sm/{=兩具@『備急千金要方』}]

((LV))	ZZ
((OR))	右十味, 治下篩, 內鷄腸及肶胵中縫塞, 蒸令熟, 曝乾, 合擣爲散, 以酒和服方寸匕, 日三.

((LV))	BB
((OR))	五藏六腑圖

((LV))	CC
((OR))	治肺藏病方

((LV))	ZZ
((OR))	肺有病, 鼻塞不通, 不聞香臭, 鼻中有息血, 或生瘡, 皮膚搔痒, 惡瘡疥癬, 上氣咳嗽, 涕唾膿血, 宜服排風散,

((LV))	ZZ
((OR))	人參[sm/八分] 玄參[sm/七分] 防風[sm/八分] 沙參[sm/五分] 天雄[sm/八分] 署藥[sm/十分] 丹參[sm/七分] 苦參[sm/八分] 秦膠[sm/七分] 山茱萸[sm/五分]

((LV))	ZZ
((OR))	右擣羅爲末, 空腹以防風湯下三錢.

((LV))	CC
((OR))	治心藏病法

((LV))	ZZ
((OR))	心有病, 口乾舌強, 或是咽喉中痛, 嚥唾不得, 口內生瘡, 忘前失後, 夢見爐{竈=竈에서 穴 대신 雨@조선간본}治鑄之類, 宜服五參丸,

((LV))	ZZ
((OR))	秦膠[sm/七分] 人參[sm/七分] 玄參[sm/十分] 乾薑[sm/十分] 沙參[sm/五分] 酸棗[sm/八分] 丹參[sm/七分] 苦參[sm/八分]

((LV))	ZZ
((OR))	右件爲末, 煉蜜丸, 如梧桐子大, 空心以人參湯下二十丸, 再服.

((LV))	CC
((OR))	肝病證

((LV))	ZZ
((OR))	肝有病, 𢝷𢝷饒睡, 眼膜膜, 視物不明, 飛蠅上下, 努肉漫睛, 或生暈, 映冷淚下, 兩角赤痒, 宜服昇麻散,

((LV))	ZZ
((OR))	昇麻[sm/八分] 梔子[sm/十分] 決明子[sm/十分] 苦瓠[sm/五分] 車前子[sm/十分] 黃芩[sm/八分] 茺蔚子[sm/八分] 乾薑[sm/十分] 龍膽[sm/五分]

((LV))	ZZ
((OR))	右件擣篩爲散, 食上, 暖漿水下方寸匕, 日再服.

((LV))	CC
((OR))	治脾藏病方

((LV))	ZZ
((OR))	脾有病 兩脇脹滿, 飮食不消, 時時嘔逆, 不能下食, 背膊沈重, 氣滿衝心, 四肢虛腫, 宜服訶梨勒丸,

((LV))	ZZ
((OR))	訶梨勒[sm/八分] 乾地黃[sm/十分] 薯預[sm/八分] 牡丹[sm/七分] 山茱萸[sm/九分] 澤瀉[sm/八分] 茯苓[sm/八分] 蓽撥[sm/四分] 乾薑[sm/五分] 川芎[sm/八分]

((LV))	ZZ
((OR))	右件擣篩爲末, 煉蜜爲丸, 如梧桐子大, 空心用地黃湯下二十丸.

((LV))	CC
((OR))	治腎{苦=臟@문맥상}病方

((LV))	ZZ
((OR))	腎有病, 腰胯膀胱冷疼, 或痺, 小便餘瀝, 疝瘕所纏, 宜作八味腎氣丸方.

((LV))	ZZ
((OR))	乾地黃[sm/八分] 牡丹[sm/三分] 澤瀉[sm/三分] 山茱萸[sm/四分] 茯苓[sm/三分] 附子[sm/二分] 桂心[sm/二分] 薯預[sm/四分]

((LV))	ZZ
((OR))	右件擣羅爲末, 煉蜜丸, 如桐子大, 空心酒下二十丸.

((LV))	XX
((OR))	醫方類聚卷之六
