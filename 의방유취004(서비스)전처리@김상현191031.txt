//현대본 교감기는 해당문단 뒤에 주석으로 가림
//조선간본과 취진판 영인본 모두 공백인 경우 : ▣
// 間이 모두 閒 모양으로 되어있음- 이미지대로 그냥 놔둠.
// 麤, 麄 -> 麤로 통일.
// 虫, 蟲 -> 蟲으로 통일.
((LV))	AA
((OR))	五藏門[sm/一]

((LV))	BB
((OR))	五藏論

((LV))	ZZ
((OR))	夫天地之精氣, 化萬物之形. 父之精氣爲魂, 魂則黑, 母之精氣爲魄, 魄則白也. 以分晝夜. 一月懷其胎, 如酪. 二月成其果, 而果李相似. 三月有形像. 四月男女分. 五月筋骨成. 六月髮鬢具生. 七月游其魂而能動右手, 是男於母左, 是女於母右. 八月遊其魄而能動左手. 九月三轉身. 十月滿足, 母子分解訖. 其中亦有延月者, 有相富貴, 而有月不足者, 下賤而貧窮. 子生經六十日, 瞳子成, 能喜笑. 二百一十日, 掌骨成而能匍匐. 三百日, 髀骨成而能獨立. 三百六十日爲一歲, 膝骨成而能行動. 若不依此者, 男女不安, 必有疾病. 又兒女三十二日爲一變, 六十四日爲再變. 父母三年之中, 廻乾就濕, 嚥苦吐甘, 始得離父母之懷抱, 割損母之形像, 毀傷母之筋骨, 以成其身. 夫內有五藏, 外應五行, 頭圓象天, 足方象地, 因緣而生.

((LV))	ZZ
((OR))	因依足根, 以拄踝骨, 以拄脛骨.

((LV))	ZZ
((OR))	因依脛骨, 以拄膝骨, 以拄腿骨.

((LV))	ZZ
((OR))	因依腿骨, 以拄髀骨ㆍ胯骨ㆍ腰脊骨ㆍ胸骨ㆍ項骨ㆍ頭骨ㆍ髑髏骨ㆍ肩骨ㆍ臂骨ㆍ肘骨ㆍ腕骨ㆍ掌骨ㆍ指骨.

((LV))	ZZ
((OR))	已上{指=諸@문맥상}骨, 都共有三百六十五骨節, 以應天三百六十五度. 身上有五百筋脉, 復有八萬毛孔, 復有八萬戶[sm/此戶字合是尸蟲.], 蟲, 戶中八萬種, 譬如窟中無所不成, 名字各異.

((LV))	ZZ
((OR))	五藏者,

((LV))	ZZ
((OR))	心 肝 脾 肺 腎[sm/上是陰陽也.]

((LV))	ZZ
((OR))	六府者,

((LV))	ZZ
((OR))	大腸 小腸 膽 胃 膀胱[sm/是三焦也.]

((LV))	ZZ
((OR))	肝合於膽, 膽者中精之腑.

((LV))	ZZ
((OR))	心合於小腸, {腸=小腸者@문맥상}受盛之腑.

((LV))	ZZ
((OR))	脾合於胃, 胃者水穀之腑.

((LV))	ZZ
((OR))	肺合於大腸, 大腸者傳導之腑.

((LV))	ZZ
((OR))	腎合於膀胱, 膀胱者津液之腑.

((LV))	ZZ
((OR))	三焦者, 中腑水道出於膀胱, 膀胱者卽爲三焦之腑. 血氣之津液皆出於血, 血海有餘, 自然無疾, 血海不足, 身少顏色, 面無精光. 氣海有餘, 胸面{具=俱@문맥상}赤, 氣海不足, 少氣力, 不多言. 水穀之海有餘, 則消食腸滿, 水穀之海不足, 則多飢, 不消食. 髓海有餘, 輕便多力, 髓海不足, 則{肝=頭@문맥상}轉耳{鳴:우측 일부가 마멸되었는데 취진판 영인본을 참고하여 보입함.}.

((LV))	ZZ
((OR))	肝屬東方甲乙木, 外應於眼.

((LV))	ZZ
((OR))	心屬南方丙丁火, 外應於舌.

((LV))	ZZ
((OR))	肺屬西方庚辛金, 外應於鼻.

((LV))	ZZ
((OR))	腎屬北方壬癸水, 外應於耳.

((LV))	ZZ
((OR))	脾屬中央戊己土, 外應於脣.

((LV))	CC
((OR))	六神配五藏

((LV))	ZZ
((OR))	膽爲滕蛇 心爲帝王[sm/監領四方]. 肺爲將軍[sm/應四方]. 肝爲尙書[sm/有流淚]. 腎爲列女[sm/命主之門]. 脾爲大夫[sm/王在四時.]

((LV))	ZZ
((OR))	夫五藏象天, 六腑象地, 上下相對, 以合陰陽之氣, 外有耳ㆍ鼻ㆍ舌ㆍ口ㆍ眼, 內有五藏六腑.

((LV))	ZZ
((OR))	心病則口焦, 肝病則目暗, 脾病嘔逆不下食, {肝=肺@문맥상}病則鼻塞不通, 腎病則耳聾. 心主於血, 肺主於涕, 肝{生=主@문맥상}於淚, 腎{生=主@문맥상}於津液, 脾{生=主@문맥상}於涎. 心是神, 肺是魄, 肝是魂, 腎是志, 脾是意. 色脉爲心, 毛髮爲肺, 爪甲爲肝, 脂肉爲腎, 化食爲脾. 心逆則憂, 肺逆則滿, 肝逆則怒, 腎逆則蹇, 脾逆則嘔. 心順面赤, 肺順面白, 肝順目明, 腎順耳目精明, 脾順則變化飮食. 久坐濕地, 強力入水, 傷腎, 愁憂{必=思@문맥상}慮, 傷心, 形寒飮冷, 傷肺, 恚怒逆不可食, 傷肝, 飮食勞倦, 傷脾.

((LV))	ZZ
((OR))	夫五勞ㆍ七傷ㆍ六極ㆍ五藏敗ㆍ九候ㆍ十絶及婦人產後餘疾, 悉緣內積風冷所致.

((LV))	CC
((OR))	五勞者

((LV))	ZZ
((OR))	一ㆍ忽喜怒, 大便苦難, 口內生瘡, 此爲心勞, 二ㆍ短氣面腫, 鼻不聞香, 咳嗽餘痰, 兩脇脹痛, 喘息不定, 此爲肺勞, 三ㆍ面目乾黑, 口中復苦, 精神不定, 不能獨臥, 目視不明, 如隔羅幕, 頻頻下淚, 此爲肝勞, 四ㆍ口苦, 舌卷強直, 不得嘔逆, 醋心氣脹, 脣焦, 此爲脾勞, 五ㆍ小便黃赤, 兼有餘瀝, 腰痛耳鳴, 夜閒多夢, 此爲腎勞.

((LV))	CC
((OR))	七傷者

((LV))	ZZ
((OR))	一陰汗, 二精寒, 三精淸, 四精少, 五囊下濕癢, 六小便數, 七夜夢陰.

((LV))	CC
((OR))	六極者

((LV))	ZZ
((OR))	筋ㆍ骨ㆍ血ㆍ肉ㆍ精ㆍ氣.

((LV))	ZZ
((OR))	筋極則數轉筋, 十指爪甲皆痛, 骨極則牙齒痛, 手足疼, 不能久立, 血極則令人面無顏色, 頭髮墮{悲=落@문맥상}, 肉極則令人身上往往如鼠走, 體上乾黑, 精極則令人氣少無力, 漸漸內虛, 身上無潤澤, 翕翕羸瘦, 眼無精光, 立不能定, 身中若癢, 瘙之生瘡, 氣極則令人胸脇逆滿, 邪氣衝胸, 恒欲大怒, 氣少不能言. 此爲六極.

((LV))	CC
((OR))	九候者

((LV))	ZZ
((OR))	一手足青, 二手足久腫, 三脉枯齒禁, 四語聲散, 鼻虛張, 五脣寒冷宣露, 六脣腫齒焦, 七手順衣縫, 八汗出不流, 九舌捲卵縮.

((LV))	CC
((OR))	五敗者

((LV))	ZZ
((OR))	手足腫, 無交文, 心敗, 脣反黑無文, 肺敗, 面黑有瘡, 肝敗, 陰腫囊縮, 腎敗, 臍腫滿, 脾敗.

((LV))	CC
((OR))	十絶者

((LV))	ZZ
((OR))	氣短, 目視亭亭無精光, 心絶, 口鼻虛張, 氣復短, 肺絶, 面青, 眼視人不{具=直@문맥상}數出淚, 肝絶, 面黑, 眼睛黃, 素{汁=汗@문맥상}流, 腎絶, 泄涎唾不覺, 時時{忘=妄@문맥상}語, 脾絶, 手上爪甲青黑, 惡罵不休, 筋絶, 背脊酸疼, 腰中復重, 骨絶, 面無精光, 頭髮{目=自@문맥상}落, 血絶, 舌捲卵縮如紅丹, 嚥唾不得, 足踝小腫, 肉絶, 髮直如竿, 汗出不止, 腸絶.

((LV))	CC
((OR))	五氣不足歌[sm/五言]

((LV))	ZZ
((OR))	心氣若不足, 衂血眼中黃. 悲愁及喜怒, 煩悶卽{荒=慌@문맥상}忙. 夢寤不自覺, 心熱須水漿. 咽喉中滿痛, 舌強口誇張. 冷汗出不止, {忘=妄@문맥상}語忽驚忙. 此爲損心氣, 不療轉加傷.

((LV))	ZZ
((OR))	肺氣若不足, 肚脹不能安. 嘔逆及上氣, 悲思數多端. 形寒似飮冷, 肺損唾痰涎. 皮毛不覺起, 恚怒數千般. 肩脊背強痛, 夢裏鬼相牽. 鼻中不覺氣, 尋常骨隔乾. 此爲肺不足, 不療病成難.

((LV))	ZZ
((OR))	肝氣若不足, 遠視目失力. 兩脇氣脹滿, 上下連胸臆. 四肢熱復冷, 肚痛不能食. 眼前見火生, 冷淚頻頻拭. 不療恐失明, 此爲肝不足.

((LV))	ZZ
((OR))	腎氣若不足, 腰胯收攝難. 恍惚心少力, 重聽不聞言. 眼前如艶水, 冷氣在腰閒. 身中悉皆癢, 骨痛不能安. 坐復身拘急, 氣乏咽喉乾. 狀似洋膠汁, 腰胯強如寒. 此爲腎不足, 於身不自安.

((LV))	ZZ
((OR))	脾氣若不足, 令人面目黃. 食卽欲嘔逆, 脣乾復口瘡. 氣脹四支重, 意相竝慞惶. 不欲聞人語, 脾渴卽須漿. 此爲脾不足, 急療可爲良.

((LV))	CC
((OR))	醫人{:앞의 문장과 붙어 있는데, ‘五氣不足歌’의 5언 절구 형식과 맞지 않아 분리하여 소제목으로 바꾸었음}

((LV))	ZZ
((OR))	藥名之部, 所出醫王. 黃帝造針經曆有千卷. 藥{姓=性@문맥상}名品, 若匪神仙, 何能備著? 且神農本草, 辯土地而顯君臣, 岐伯經方, 說酸醎而陳冷熱. 雷公妙典, 略述炮炙之宜, 弘景奇方, 備說根莖之用. 只如犀角觝觸之義, 故能逐{汪=疰@문맥상}驅邪. 牛黃壞鴆之功, 是以安魂, 藍田玉屑, 可以鎭壓精神, 中條麝香, 堪將辟邪除鬼. 河內牛膝, 去膝冷而止腰疼. 防風除頭風而抽脇痛. 半夏有消痰之力, 制毒要用生薑, 當歸有止痛之能, 會須白芷. 晉地龍齒偏差顚癇, 太山茯苓延年却老. 仁參ㆍ薯蕷能令耳目聰明, 遠志ㆍ菖蒲妙能開心益智. 甘草安和諸藥, 遂得國老之名, 大黃宣引衆功, 乃得將軍之號. 秦膠結羅紋之狀, 乾漆作蜂【宀+巢】之形. 丹砂會取光明, 升麻破求青綠. 秦椒須汗, 朴硝ㆍ礬石須熬. 杜仲削去麤皮, 桂心還求肉味. 石英須硏似麵, 杏仁別擣如膏. 兎絲得酒乃良, 礬石燒之力好. 防葵唯輕唯上, 狼毒唯重彌佳. 黃芩以腐爛爲精, 閭茹蚛頭爲上. 石南採葉, 甘菊收花. 五茄剝取其皮, 牡丹要須去骨. 鬼箭破血, 乃有射鬼之靈, 神屋除溫, 非無保神之驗. 嘔吐湯煎乾葛, 轉筋酒煮木瓜. 目赤宜點黃連, 口瘡宜含石膽. 木蘭皮能除點【面+曾】, 流黃妙去死痺. 菵草殺齒內之蟲, 藜蘆爛鼻中宿肉. 赤油宜塗鷄子, 白癩偏服越桃. 火燒多佔水萍, 杖打須加松實. 琥珀拾芥乃辯其眞, 磁石引針將知不謬. 石得鴆糞乃爛如泥, 漆遇蟹黃便化爲水. 三稜破癖, 本出行從, 劉寄奴療瘡起於田獵. 牡蠣助栢仁之力, 地黃益天門冬之功. 斂及反烏頭之精, 梔子解躑躅之毒. 苦參ㆍ酸棗以味爲名, 白朮ㆍ黃連將色爲號. 蜈蚣ㆍ蜀漆, 陸地摽名, 狗脊ㆍ狼牙, 因形爲記. 只如八味腎氣, 補六極而差五勞, 四色神丹, 蕩千痾而除萬病. 檳榔下蟲除氣, 玉壺丸去積冷消堅. 李子預有殺鬼之方, 劉涓有遣鬼之錄. 耆婆童子, 妙述千端, 喩父醫王, 神方萬品. 是以有命者必差, 虢太子死而更甦, 無命者難理, 晉公生而致死. {此=比@문맥상}之養病, 如積薪投火而薪存, 人若有病, 去病而人活不去火而薪被焚, 病不除而徒喪命. 是以神方千卷, 藥名八百. 中黃丸能差千痾, 底野迦善除萬病. 扁鵲秘論乃摠君臣, 冷熱不調, 酸醎各異.

((LV))	ZZ
((OR))	夫五常之體, 因暑濕而結百疾. 頭風目眩須好菊花, 脚弱行遲多添石斛. 卒中霍亂宜服茅香之湯, 久患脊{【疒+附】=痾@취진판 영인본}急內蚺蛇之膽. 痺濕攣痛須用茵芋, 皮膚瘙癢宜加蒴藋. 傷寒發汗要用麻黃, 壯熱不調, 宜加竹葉. 恒山ㆍ鱉甲療瘧之功, 枳實ㆍ芎藭善除心家之悶. 卒患鬼注須用雄黃, 忽爾驚邪時須龍齒. 當歸ㆍ芍藥去肚痛之痾, 款冬ㆍ紫苑除{穎=頑@문맥상}嗽之疾. 檳榔ㆍ白朮理宿食不消, 𥐼硝ㆍ大黃瀉癥瘕之病. 黃連ㆍ阿膠善能止痢, {通:조선간본에는 【艹+逋】로 쓰여 있는데, 취진판 영인본에 근거하여 문맥에 맞게 수정함}草有發聲之能. 水蛭ㆍ䖟蟲善能破血. 蕤仁明目, 秦皮ㆍ決明去瞖, 牛膝止膝痛風冷, 鵝脂善治耳聾, 蜂房能消毒腫, 蟹黃善去漆瘡, 蕪荑ㆍ狼牙殺白蟲, 桔梗ㆍ蘘荷善除蠱毒, 亂髮灰能止血汗, 滑石通淋瀝之疾. 菵草定其牙疼, 海藻能除癭氣. 知母ㆍ括樓止渴, 麥門冬ㆍ石膏除溫. 署預補骨, 澤瀉能治膀胱, 遠志ㆍ菖蒲聰明益智. 脇中乏痛宜用防風, 當歸ㆍ艾葉ㆍ阿膠善治動{=胎@문맥상}, 連翹止癧, 礬石療耳內之膿, 小便不利宜服亭歷, 杏人益氣身體輕肥. 婦人產後羸弱宜服黃精ㆍ酸棗ㆍ紫花ㆍ白微ㆍ生葛. 人參治五藏虛熱, 麥門ㆍ鍾乳補肺安心, 紫苑ㆍ柴胡療人上氣, 雄黃ㆍ薤白能止狂風, 犀角ㆍ升麻ㆍ烏梅偏醫熱腫, 獨活理人面上游風, 茵芋ㆍ閭茹治人髭落. 天行溫病宜服芍藥生薑, 壯熱口乾宜下大青ㆍ知母. 甘草宜補五藏, 人參好定精神. 丹參養魂安魄, 地黃能通血脉, 黃精定長肌膚.

((LV))	ZZ
((OR))	夫以三焦爲性, 處用不同, 五味酸鹹, 其根各異. 只如天有五星, 地有五岳, 而運五藏. 所以肺爲丞相, 肝爲尙書, 心爲帝王, 脾爲大夫, 腎爲列女. 肝與膽合, 脾與胃通, 小腸連心, 大腸連肺, 膀胱合腎. 是以肝藏盛則目赤, 心熱卽舌乾, 腎虛卽耳鳴, 肺風卽鼻塞. 目是肝候, 舌是心官, 耳作腎司, 鼻爲肺應. 心主血, 肺主皮膚, 肝主於筋, 腎主於骨. 骨假筋立, 筋籍肉行, 肉假皮存, 皮因骨長. 故骨患從腎, 筋患出肝, 肉患傷脾, 皮患由肺. 只如十二經脉, 上下巡還, 入八脉冀傾, 內外流轉. 三焦六腑, 四海七神, 胸膈咽喉, 脣齒臂肋, 股肱脥胯, 指腕爪甲, 九竅八𢨺, 三陰五會, 小腸胃口, 臍脇脊膂, 項頰曲{鬚=鬢@문맥상}, 頷額鼻柱, 脣齗牙齒, 掌腋{=毛@문맥상}髮, 已上但有患處, 皆有所因, 莫不內積虛勞, 外緣風濕. 察其顏色, 卽辯寒溫, 聽聲音, 便知損益. 只如戲驚者心疾, 多笑者腎邪, 呻吟者患脾, 啼哭者損肺. 聲細者是冷, 聲絶者患風, 聲輕者患虛, 聲麤者患熱. 膚白是冷, 皮青是風, 顏黑者是溫, 面黃卽熱. 心虛忘, 脾虛患飢, 腎冷腰疼, 肝實多怒. 視毛知血, 見爪知筋, 看目知肝, 擧齒知骨. 骨傷齒黑, {損燋=血損毛燋@문맥상}, 筋絶爪乾, 氣少聲短, 聲聲氣促. 髮是血餘, 是患之意, 原見之可作醫療, 卽如此委細, 乃是良醫. 又須用醫方, 妙閑藥性, 應病與藥, 性不羌者是以代無良醫, 枉死者半. 天地之內, 以人爲貴, 頭圓象天, 足方象地. 天有四時, 人有四支, 天有五行, 人有五藏, 天有六律, 人有六腑, 天有九星, 人有九竅, 天有八風, 人有八節, 天有十二時, 人有十二經脉, 天有二十四氣, 人有二十四兪, 天有三百六十五度, 人有三百六十五骨, 天有日月, 人有眼目, 天有晝夜, 人有寐寤, 天有雷電, 人有喜怒, 天有雨露, 人有啼泣, 天有陰陽, 人有寒暑. 地有九州, 人有九竅, 地有泉水, 人有血脉, 地有草木, 人有毛髮, 地有金石, 人有牙齒. 是以經云皆稟四大五常, 假合成身. 夫陰陽之氣, 情有喜怒哀樂之性, 人有禮義智信. 故天圓地方, 四時八節, 五藏六腑, 榮衛之氣, 九竅呼吸, 寒暑皮毛骨齒, 經脉表裏虛實. 男子陰陽相繫, 爲之五勞, 冷熱相衝, 遂爲七傷之疾. 厥氣入膀胱, 夢游走. 陰氣沈而夢大水, 兼之恐懼, 陽氣發上, 夢見大火而煩. 上盛則夢飛空, 下盛夢見沈水. 中{渴, 渴=暍, 暍@문맥상}卽是熱也.

((LV))	CC
((OR))	夫五藏重斤兩

((LV))	ZZ
((OR))	心爲帝王, 監領四方, 重十二兩, 中有七孔, 孔有三毛, 盛精汁三合, 主藏神. 肝爲尙書, 有五葉, 應五常, 重三斤十兩. 膽爲將軍決曹吏, 在肝短葉下, 重九兩, 精汁四合. 脾爲諫議大夫, 重二斤三兩, 闊三寸, 長五寸, 有膏半斤, 主囊濕血溫, 主藏意, 在胃下, 助胃氣, 主化穀食也. 胃重二斤十四兩, 盛穀三斗五升. 肺爲丞相, 有四葉, 應四時, 重二斤十二兩, 主藏魄, 出音聲. 腎爲列女, 在後宮, 有兩枚, 重二斤一兩, 主藏{末=志@문맥상}, 灌注諸脉也.

((LV))	BB
((OR))	金匱方

((LV))	CC
((OR))	臟腑經絡先後病脉證

((LV))	ZZ
((OR))	問曰, 上工治未病, 何也? 師曰, 夫治未病者, 見肝之病, 知肝傳脾, 當先實脾, 四季脾王不受邪, 卽勿補之, 中工不曉相傳, 見肝之病. 不解實脾, 惟治肝也. 夫肝之病, 補用醋, 助用焦苦, 益用甘味之藥調之. 酸入肝, 焦苦入心, 甘入脾, 脾能傷腎, 腎氣微弱, 則水不行, 水不行, 則心火氣盛, 則傷肺, 肺被傷, 則金氣不行, 金氣不行, 則肝氣盛, 則肝自愈. 此治肝補脾之要妙也. 肝虛則用此法, 實則不在用之. 經曰, 虛虛實實, 補不足, 損有餘, 是其義也. 餘藏凖此.//{醋=酸@『金匱要略』}

((LV))	ZZ
((OR))	夫人稟五常, 因風氣而生長, 風氣雖能生萬物, 亦能害萬物, 如水能浮舟, 亦能覆舟, 若五臟元眞通暢, 人卽安和, 客氣ㆍ邪風中人多死, 千般疢難, 不越三條, 一者, 經絡受邪入臟腑, 爲內所因也, 二者四肢ㆍ九竅, 血脉相傳, 壅塞不痛, 爲外皮膚所中也, 三者房室ㆍ金刃ㆍ蟲ㆍ獸所傷, 以此詳之ㆍ病由都盡. 若人能養愼, 不令邪風干忤經絡, 適中經絡, 未流傳腑臟, 卽醫治之. 四肢才覺重滯, 卽導引吐納鍼灸膏摩, 勿令九竅閉塞, 更能無犯王法, 禽獸災傷, 房室勿令竭乏, 服食節其冷ㆍ熱ㆍ苦ㆍ酸ㆍ辛ㆍ甘, 不遣形體有衰, 病則無由入其腠理, 腠者, 是三焦通會元眞之處, 爲血氣所注, 理者, 是皮膚臟腑之文理也.

((LV))	ZZ
((OR))	問曰, 病人有氣色見於面部, 願聞其說?

((LV))	ZZ
((OR))	師曰, 鼻頭色青, 腹中痛, 苦冷者死. [sm/一云腹中冷, 苦痛者死.] 鼻頭色微黑者, 有水氣, 色黃者胸上有寒, 色白者, 亡血也. 設微赤, 非時者, 死. 其目正圓者痓, 不治. 又色青爲痛, 色黑爲勞, 色赤爲風, 色黃者便難, 色鮮明者有留飮.

((LV))	ZZ
((OR))	師曰, 病人語聲寂然, 喜驚呼者, 骨節閒病, 語聲喑喑然不徹者, 心膈閒病, 語聲啾啾然細而長者, 頭中病. [sm/一作痛]//{寂=寂寂@『金匱要略』}

((LV))	ZZ
((OR))	師曰, 息搖肩者, 心中堅, 息引胸中上氣者, 欬, 息張口短氣者, 肺痿唾沫.

((LV))	ZZ
((OR))	師曰, 吸而微數, 其病在中焦實也, 當下之卽愈, 虛者不治. 在上焦者, 其吸促, 在下焦者, 其吸遠, 此皆難治, 呼吸動搖振振者, 不治.

((LV))	ZZ
((OR))	師曰, 寸口脉動者, 因其王時而動, 假令肝王色青, 四時各隨其色, 肝色青而反色白, 非其時色脉, 皆當病.

((LV))	ZZ
((OR))	問曰, 有未至而至, 有至而不至, 有至而不去, 有至而太過, 何謂也? 師曰, 冬至之後, 甲子夜半, 少陽起. 少陽之時, 陽始生, 天得溫和, 以未得甲子, 天因溫和, 此爲未至而至也. 以得甲子, 而天未溫和, 此爲至而不至也. 以得甲子, 而天大寒不解, 此爲至而不去也. 以得甲子, 而天溫如盛夏五六月時, 此爲至而太過也.

((LV))	ZZ
((OR))	師曰, 病人脉浮者在前, 其病在表, 浮者在後, 其病在裏, 腰痛背強不能行, 必短氣而極也. 問曰, 經云厥陽獨行何謂也? 師曰, 此爲有陽無陰, 故稱厥陽.

((LV))	ZZ
((OR))	問曰, 寸脉沈大而滑, 沈則爲實, 滑則爲氣, 實氣相搏, 血氣入臟卽死, 入腑卽愈, 此爲卒厥, 何謂也? 師曰, 唇口青, 身冷, 爲入臟卽死, 知身和, 汗自出, 爲入腑卽愈.

((LV))	ZZ
((OR))	問曰, 脉脫入臟卽死, 入腑卽愈, 何謂也? 師曰, 非爲一病, 百病皆然. 譬如浸淫瘡, 從口起流向四肢者, 可治, 從四肢流來入口者, 不可治, 病在外者可治, 入裏者卽死.

((LV))	ZZ
((OR))	問曰, 陽病十八, 何謂也? 師曰, 頭痛, 項ㆍ腰ㆍ脊ㆍ臂ㆍ脚掣痛. 陰病十八, 何謂也? 師曰, 欬ㆍ上氣ㆍ喘ㆍ噦ㆍ咽ㆍ腸鳴ㆍ脹滿ㆍ心痛ㆍ拘急. 五藏病各有十八, 合爲九十病. 人又有六微, 微有十八病, 合爲一百八病, 五七傷ㆍ六極, 婦人三十ㆍ六病, 不在其中. 淸邪居上, 濁邪居下, 大邪中表, 小邪中裏, 䅽飪之邪, 從口入者, 宿食也. 五邪中人, 各有法度, 風中於前, 寒中於暮, 濕傷於下, 霧傷於上, 風令{脉:마멸된 글자. 취진판 영인본에 따라 보입함.}浮, 寒令脉急, 霧傷皮腠, 濕流關節, 食傷脾胃, 極寒傷經, 極熱傷絡.//五{=勞@『金匱要略』}七傷

((LV))	ZZ
((OR))	問曰, 病有急當救裏救表者, 何謂也? 師曰, 病, 醫下, 得續下利淸穀不之, 一身體疼痛者, 急當救裏, 後身體疼痛, 淸便自調者, 急當救表也. 夫病痼疾, 加以卒病, 當先治其卒病, 後乃治其痼疾也.//醫下{=之@『金匱要略』}, {得續=續得@『金匱要略』}下利淸穀不{之=止@『金匱要略』}, {一=(없음)@『金匱要略』}身體疼痛者

((LV))	ZZ
((OR))	師曰, 五藏病, 各有得者愈, 五藏病各有所惡, 各隨其所不喜者爲病, 病者素不應食, 而反暴思之, 必發熱也. 夫諸病在藏欲攻之, 當隨其所得而攻之. 如渴者, 與猪苓湯, 餘皆倣此.

((LV))	CC
((OR))	五藏風寒積聚病脉證幷治

((LV))	ZZ
((OR))	肺中風者, 口燥而喘, 身運而重, 冒而腫脹.

((LV))	ZZ
((OR))	肺中寒, 吐濁涕.

((LV))	ZZ
((OR))	肺死藏, 浮之虛, 按之弱如葱葉, 下無根者死.

((LV))	ZZ
((OR))	肝中風者, 頭目瞤兩脇痛, 行常傴, 令人嗜甘. 肝中寒者, 兩臂小擧, 舌本燥, 喜太息, 胸中痛, 不得轉側, 食則吐而汗出也. [sm/脉經ㆍ千金云, 時盜汗, 欬, 食已吐其汁.] 肝死藏, 浮之弱, 按之如索不來, 或曲如蛇行者死. 肝著, 其人常欲蹈其胸上, 先未苦時, 但欲飮熱, 旋復花湯主之.//兩臂{小=不@『金匱要略』}擧

((LV))	ZZ
((OR))	心中風者, 翕翕發熱, 不能起, 心中飢, 食卽嘔吐. 心中寒者, 其人苦病心如噉蒜狀, 劇者心痛徹背, 背痛徹心, 譬如蠱注, 其脉浮者, 自吐乃愈. 心傷者, 其人勞倦, 卽頭面赤而下重, 心中痛而自煩, 發熱, 當臍跳, 其脉弦, 此爲心藏傷所致也. 心死藏, 浮之實, 如麻豆, 按之益躁疾者死. 邪哭, 使魂魄不安者, 血氣少也. 血氣少者屬於心, 心氣虛者其人則畏, 合目欲眠, 夢遠行, 而精神離散, 魂魄妄行. 陰氣衰者爲癲, 陽氣衰者爲狂.

((LV))	ZZ
((OR))	脾中風者, 翕翕發熱, 形如醉人, 腹中煩重, 皮目瞤瞤而短氣. 脾死藏, 浮之大堅, 按之如覆盃潔潔, 狀如搖者死.

((LV))	ZZ
((OR))	腎死藏, 浮之堅, 接之亂如轉丸, 益下入尺中者死.

((LV))	ZZ
((OR))	問曰, 三焦竭部, 上焦竭, 善噫, 何謂也? 師曰, 上焦受中焦氣未和, 不能消穀, 故能噫耳. 下焦竭, 卽遺溺失便, 其氣不和, 不能自禁制, 不須治, 久則愈.

((LV))	ZZ
((OR))	師曰, 熱在上焦者, 因欬爲肺痿, 熱在中焦者, 則爲堅, 熱在下焦者, 則尿血, 亦令淋秘不通. 大腸有寒者多鶩溏, 有熱者便腸垢, 小腸有寒者, 其人下重便血, 有熱者, 必痔.

((LV))	ZZ
((OR))	問曰, 病有積, 有聚, 有䅽氣, 何謂也? 師曰, 積者, 藏病也, 終不移. 聚者, 府病也, 發作有時, 展轉痛移爲, 可治. 䅽氣者, 脇下痛, 按之則愈, 復發, 爲䅽氣. 諸積大法, 脉來細而附骨者, 乃積也. 寸口, 積在胸中, 微出寸口, 積在喉中, 關上, 積在臍傍, 上關上, 積在心下, 微下關, 積在少腹, 尺中, 積在氣衝, 脉出左, 積在左, 脉出右, 積在右, 脉兩出, 積在中央, 各以其部處之.

((LV))	BB
((OR))	巢氏病源 五臟六腑病諸候

((LV))	CC
((OR))	肝病候

((LV))	ZZ
((OR))	肝象木, 王於春, 其脉弦, 其神魂, 其候目, 其華在爪, 其充在筋, 其聲呼, 其臭臊, 其味酸, 其液泣, 其色青, 其藏血, 足厥陰其經也. 與膽合爲府而主表, 肝爲藏而主裏. 肝氣盛爲血有餘, 則病目赤, 兩脇下痛引小腹, 善怒, 氣逆則頭眩, 耳聾不聰, 頰腫, 是肝氣之實也, 則宜瀉之. 肝氣不足, 則病目不明, 兩脇拘急筋攣, 不得太息, 爪甲枯, 面青, 善悲恐, 如人將捕之, 是肝氣之虛也, 則宜補之. 於四時, 病在肝, 愈於夏, 夏不愈, 甚於秋, 秋不死, 待於冬, 起於春. 於日, 愈在丙丁, 丙丁不愈, 加於庚辛, 庚辛不死, 待於壬癸, 起於甲乙. 於時, 平旦慧, 下晡甚, 夜半靜. 禁當風. 肝部, 左手關上是也. 平肝脉來綽綽如按琴瑟之絃, 如揭長竿. 春以胃氣爲本, 春肝木王, 其脉絃細而長, 是平脉也. 反得微澀而短者, 是肺之乘肝, 金之剋木, 大逆, 十死不治. 反得浮大而洪者, 是心乘肝, 子之乘母, 雖病當愈. 反得沈濡滑者, 是腎乘肝, 母之歸子, 雖病當愈. 反得大而緩者, 是脾之乘肝, 爲土之陵木, 土之畏木, 雖病不死. 肝脉來盛實而滑, 如循長竿曰平. 肝病脉來急, 益勁如新張弓弦, 曰肝死. 眞肝脉至, 中外急如循刀刃, 頤頤然如新張弓弦, 色青白不澤, 毛折乃死.

((LV))	CC
((OR))	心病候

((LV))	ZZ
((OR))	心象火, 王於夏, 其脉如鉤而洪大, 其候舌, 其聲言, 其臭焦, 其味苦, 其液汗, 其養血, 其色赤而藏神, 手少陰其經也. 與小腸合, 小腸爲府而主表, 心爲藏而主裏. 心氣盛爲神有餘, 則病胸內痛, 脇支滿, 脇下痛, 膺背髆脾閒痛, 兩臂內痛, 喜笑不休, 是心氣之實也, 則宜寫之. 心氣不足, 則胸腹大, 脇下與腰背相引痛, 驚悸恍惚, 少顏色, 舌本強, 善憂悲, 是爲心氣之虛也, 則宜補之. 於四時, 病在心, 愈於長夏, 長夏不愈, 甚於冬, 冬不死, 待於春, 起於夏. 於日, 愈在戊己, 戊己不愈, 加於壬癸, 壬癸不死, 待於甲乙, 起丙丁. 於時, 日中慧, 夜半甚, 平旦靜. 禁溫衣熱食. 心部, 在左手寸口是也. 寸口脉來累累如連珠, 如循琅玕曰平心. 夏以胃氣爲本, 夏心火王, 其脉浮洪大而散, 名曰平脉也. 反得沈濡滑者, 腎之乘心, 水之剋火, 爲大逆, 十死不治. 反得弦而長, 是肝乘心, 母歸子, 雖病當愈. 反得大而緩, 是脾乘心, 子之乘母, 雖病當愈. 反得微濇而短, 是肺之乘心, 金之陵火, 爲微邪, 雖病不死. 病心脉來, 喘喘連屬, 其中微曲, 曰心病, 死. 心脉前曲後倨, 如操帶鉤, 曰心死. 眞心脉至, 牢而搏, 如循薏苡, 累累然, 其色赤黑不澤, 毛折乃死.//膺背{髆脾=髆腋@『諸病源候論』}閒痛

((LV))	CC
((OR))	脾病候

((LV))	ZZ
((OR))	脾象土, 王於長夏, 其脉緩, 其候口, 其聲歌, 其臭香, 其味甘, 其液涎, 其養形肉, 其色黃而藏意, 足太陰其經也. 與胃合, 胃爲府主表, 脾爲藏主裏. 脾氣盛爲形有餘, 則病腹脹, 溲不利, 身重苦飢, 足萎不收, 行善瘈, 脚下痛, 是爲脾氣之寔也, 則宜寫之. 脾氣不足, 則四支不用, 後泄食不化, 嘔逆, 腹脹腸鳴, 是爲脾氣之虛也, 則宜補之. 於四時, 病在脾, 愈在秋, 秋不愈, 甚於春, 春不死, 待於長夏. 於日, 愈於庚辛, 庚辛不愈, 加於甲乙, 甲乙不死, 待於丙丁, 起於戊己. 於時, 日昳慧, 平旦甚, 下晡靜. 脾欲緩, 急食甘以緩之, 用苦以寫之, 甘以補之, 禁溫食飽食, 濕地濡衣. 脾部, 在右手關上是也. 六月脾土王, 其脉大, 阿阿而緩, 名曰平脉也. 長夏以胃氣爲本, 反得弦而急, 是肝之乘脾, 木之乘土, 爲大逆, 十死不治. 反得微濇而短, 是肺之乘脾, 子之剋母, 不治自愈. 反得浮而洪者, 是心乘脾, 母之歸子, 當瘥不死. 反得沈濡而滑者, 是腎之乘脾, 水之陵土, 爲微邪, 當瘥. 脾脉長, 長而弱, 來踈去穊, 再至曰平, 三至曰離經, 四至曰奪精, 五至曰死, 六至曰命盡. 病脾脉來寔而盛數, 如鷄擧足, 曰脾病. 死. 脾脉來, 堅銳如烏之啄, 如鳥之距, 如屋之漏, 如水之溜, 曰脾死. 眞脾脉弱而乍數乍踈然, 其色青黃不澤, 毛折乃死.

((LV))	CC
((OR))	肺病候

((LV))	ZZ
((OR))	肺象金, 王於秋, 其脉如毛而浮, 其候鼻, 其聲哭, 其臭腥, 其味辛, 其液涕, 其養皮毛, 其藏氣, 其色白, 其神魄, 手{太:원문에는 ‘大’로 쓰여 있는데, 문맥에 따라 수정함}陰其經. 與大腸合, 大腸爲府, 主表, 肺爲藏, 主裏. 肺氣盛爲氣有餘, 則病喘欬上氣, 肩背痛, 汗出, 尻陰股膝踹脛足皆痛, 是爲肺氣之實也, 則宜寫之. 肺氣不足, 則少氣不能報息, 耳聾嗌乾, 是爲肺氣之虛也, 則宜補之. 於四時, 病在肺, 愈在冬, 冬不愈, 甚於夏, 夏不死, 待於長夏, 起於秋. 於日, 愈在壬癸, 壬癸不愈, 加於丙丁, 丙丁不死, 待於戊己, 起於庚辛. 禁寒飮食ㆍ寒衣. 於時, 下晡慧, 夜半靜, 日中甚. 肺欲收, 急食酸以收之, 用辛寫之. 肺部, 在右手關前寸口是也. 平肺脉微短濇如毛. 秋以胃氣爲本, 病肺脉來上下如循鷄羽, 曰病. 肺病, 其色白, 身體但寒無熱, 時時欲咳, 其脉微遲爲可治. 秋金肺王, 其脉浮濇而短, 是曰平脉也. 反得浮大而洪者, 是心之乘肺, 火之剋金, 爲大逆, 十死不治也. 反得沈濡而滑者, 是腎之乘肺, 子之乘母, 病不治自愈. 反得緩大而長阿阿者, 是脾之乘肺, 母之歸子, 雖病當愈. 反得弦而長者, 是肝之乘肺, 木之陵金, 爲微邪, 雖病當愈. 肺脉來汎汎而輕, 如微風吹鳥背上毛, 再至曰平, 三至曰離經, 四至曰奪精, 五至曰死, 六至曰命盡, 死. 肺脉來, 如物之浮, 如風吹毛, 曰肺死. 秋胃微毛曰平, 胃氣少毛多曰肺病, 但如毛無胃氣曰死. 毛有弦曰春病, 弦甚曰今病. 眞肺脉至, 大如虛, 如毛羽中人膚然, 其色赤白不澤, 毛折乃死.

((LV))	CC
((OR))	腎病候

((LV))	ZZ
((OR))	腎象水, 王於冬, 其脉如石而沈, 其候耳, 其聲呻, 其臭腐, 其味醎, 其液唾, 其養骨, 其色黑, 其神志, 足少陰其經也. 與膀胱爲府, 主表, 腎爲藏主裏. 腎氣盛爲志有餘, 則病腹脹飱泄, 體腫喘咳, 汗出憎風, 面目黑, 小便黃, 是爲腎氣之寔也, 則宜瀉之. 腎氣不足則厥, 腰背冷, 胸內痛, 耳鳴苦聾, 是爲腎氣之虛也, 則宜補之. 腎病者, 腹大體腫, 喘咳, 汗出憎風, 虛則胸中痛. 於四時, 病在腎, 愈在春, 春不愈, 甚於長夏, 長夏不死, 待於秋, 起於冬. 於日, 愈於甲乙, 甲乙不愈, 甚於戊己, 戊己不死, 待於庚辛, 起於壬癸, 無犯塵垢, 無衣炙衣. 於時, 夜半慧, 日乘, 四季甚, 下晡靜. 腎欲堅, 急食苦以堅之, 醎以瀉之, 苦亦補之. 腎部, 在左手關後尺中是也. 腎脉來如引葛, 按之益𩊅, 曰腎病, 腎風水, 其脉大緊, 身無痛, 形不瘦, 不能食, 善驚, 驚以心萎者死. 冬腎水王, 其脉沈濡而滑, 名曰平脉也, 反得浮大而緩者, 是脾之乘腎, 土之剋水, 爲大逆, 十死不治, 反得浮濇而短者, 是肺之乘腎, 母之歸子, 爲虛邪, 雖病易可治, 反得弦細長者, 是肝之乘腎, 子之乘母, 爲實邪, 雖病自愈, 反得浮大而洪者, 是心之乘腎, 火之陵水, 雖病, 治之不死也. 腎死脉來, 發如奪索, 辟辟如彈石, 曰腎死. 冬胃微石曰平, 胃少石多曰腎病, 但石無胃曰死. 石而有鉤, 曰夏病, 鉤甚曰今病. 藏眞下於腎, 腎藏骨髓之氣, 眞脉至, 搏而絶, 如彈石辟辟然, 其色黃黑不澤, 毛折, 乃死. 諸眞藏見者, 皆死不治.//眞{=腎@『諸病源候論』}脉至

((LV))	CC
((OR))	膽病候

((LV))	ZZ
((OR))	膽象木, 王於春, 足少陽其經也, 肝之府也, 謀慮出焉. 諸府藏皆取決斷於膽, 其氣盛爲有餘, 則病腹內冒冒不安, 身軀習習, 是爲膽氣之實也, 則宜瀉之. 膽氣不足, 其氣上溢而口苦, 善太息, 嘔宿汁, 心下澹澹, 如人將捕之, 嗌中介介, 數唾, 是爲膽氣之虛也, 則宜補之.

((LV))	CC
((OR))	小腸病候

((LV))	ZZ
((OR))	小腸象火, 王於夏, 手太陽其經也, 心之府也. 水液之下行爲溲便者, 流於小腸, 其氣盛爲有餘, 則病小腸熱, 焦竭乾濇, 小腸䐜脹, 是爲小腸之氣實也, 則宜瀉之. 小腸不足, 則寒氣客之. 腸病, 驚跳不言, 乍來乍去, 是爲小腸氣之虛也, 則宜補之.

((LV))	CC
((OR))	胃病候

((LV))	ZZ
((OR))	胃象土, 王於長夏, 足陽明其經也, 脾之府也, 爲水穀之海. 諸藏府皆受水穀之氣於胃, 氣盛爲有餘, 則病腹䐜脹氣滿, 是爲胃氣之實也, 則宜瀉之. 胃氣不足, 則飢而不受水穀, 飱泄嘔逆, 是爲胃氣虛也, 則宜補之. 胃脉實則脹, 虛則泄, 關脉滑, 胃內有寒, 脉滑爲實, 氣滿不欲食, 關脉浮, 積熱在胃內.

((LV))	CC
((OR))	大腸病候

((LV))	ZZ
((OR))	大腸象金, 王於秋, 手陽明其經也, 肺之府也, 爲傳導之官, 變化糟粕出焉. 其氣盛爲有餘, 則病腸內切痛, 如錐刀刺爲休息, 腰背寒痺攣急, 是爲大腸氣之實, 則宜瀉之. 大腸氣不足, 則寒氣客之, 善泄, 是大腸之氣虛也, 則宜補之. 診其右手寸口脉, 手陽明經也, 脉浮則爲陽, 陽實者大腸實也, 苦腸切痛如錐刀刺, 無休息時.//如錐刀刺{爲=無『諸病源候論』}休息

((LV))	CC
((OR))	膀胱病候

((LV))	ZZ
((OR))	膀胱象水, 王於冬, 足太陽其經也, 腎之府也. 五穀五味之津液, 悉歸於膀胱, 氣化分入血脉, 以成骨髓也. 而津液之餘者, 入胞則爲小便. 其氣盛爲有餘, 則病熱, 胞濇小便不通, 小腹偏腫痛, 是爲膀胱氣之實也, 則宜寫之. 膀胱氣不足, 則寒氣客之, 胞滑小便數而多也, 面色黑, 是膀胱氣之虛也, 則宜補之.

((LV))	CC
((OR))	三焦病候

((LV))	ZZ
((OR))	三焦者, 上焦ㆍ中焦ㆍ下焦是也. 上焦之氣出於胃上口, 竝咽以貫鬲, 布胸內, 走掖, 循太陰之分而行, 上至舌, 下至足陽明, 常與榮衛俱行, 主內而不出也.

((LV))	ZZ
((OR))	中焦之氣亦竝於胃口, 出上焦之後, 此受氣者, 泌糟粕, 承津液, 化爲精微, 上注於肺脉, 乃化而爲血, 主不上不下也.//上注{於=(없음)@『諸病源候論』}肺脉

((LV))	ZZ
((OR))	下焦之氣別廻腸, 注於膀胱而滲入焉, 主出而不內, 故水穀常幷居於胃, 成糟粕而俱下於大腸也. 謂此三氣, 焦乾水穀, 分別淸濁, 故名三焦. 三焦爲水穀之道路, 氣之所終始也. 三焦氣盛爲有餘, 則脹氣滿於皮膚內, 輕輕然而不牢, 或小便濇, 或大便難, 是爲三焦之實也, 則宜寫之. 三焦之氣不足, 則寒氣客之, 病遺尿, 或泄利, 或胸滿, 或食不消, 是三焦之氣虛也, 則宜補之. 診其寸口脉遲, 上焦有寒, 尺脉遲, 下焦有寒, 尺脉浮者, 客陽在下焦.

((LV))	CC
((OR))	五藏橫病候

((LV))	ZZ
((OR))	夫五藏者, 肝象木, 心象火, 脾象土, 肺象金, 腎象水, 其氣更休更王, 互虛互實, 自相乘剋, 內生於病, 此爲正經自病, 非外邪傷之也. 若寒溫失節, 將適乖理, 血氣虛弱, 爲風濕陰陽毒氣所乘, 則非正經自生, 是外邪所傷, 故名橫病也. 其病之狀, 隨邪所傷之藏而形證見焉.

((LV))	CC
((OR))	脾脹病候

((LV))	ZZ
((OR))	脾脹病, 有是脾虛, 爲風邪所乘, 正氣與邪氣交結, 令脾氣不宣調, 擁聚而脹也. 其病喜噦, 四支急, 體重不能勝置也.

((LV))	CC
((OR))	五藏及身體熱候

((LV))	ZZ
((OR))	榮衛不調, 陰陽否隔, 若陽氣虛, 陰氣盛, 則生寒冷之病, 令陰氣虛, 陽氣實, 故身體五藏皆生熱, 其狀噏噏而熱, 脣口乾, 小便赤也.

((LV))	BB
((OR))	千金方

((LV))	CC
((OR))	肝臟脉論

((LV))	ZZ
((OR))	夫人稟天地而生, 故內有五臟ㆍ六腑ㆍ精氣ㆍ骨髓ㆍ筋脉, 外有四肢ㆍ九竅ㆍ皮毛ㆍ爪齒ㆍ咽喉ㆍ脣舌ㆍ肛門ㆍ胞囊, 以此總而成軀, 故將息得理, 則百脉安和, 役用非宜, 卽爲五勞ㆍ七傷ㆍ六極之患, 有方可救, 雖病無他, 無法可憑, 奄然永往, 所以此之中秩, 卷卷備述, 五臟六腑等血脉根源, 循環流注, 與九竅應會處所, 幷論五臟六腑等輕重大小, 長短闊狹, 受盛多少, 仍列對治方法, 丸散酒煎, 湯膏摩熨及灸針孔穴竝窮於此矣. 其能留心於醫術者, 可考而行之, 其冷熱虛實風氣, 凖藥性而用之, 則內外百痾無所逃矣. 凡五臟, 在天爲五星, 在地爲五嶽, 約時爲五行, 在人爲五臟, 五臟者, 精神魂魄意也. 論陰陽, 察虛實, 知病源, 用補瀉, 應稟三百六十骨節, 終會通十二經焉.//應稟{三百六十骨節=三百六十五節@『備急千金要方』}

((LV))	ZZ
((OR))	肝主魂, 爲郎官, 隨神往來謂之魂, 魂者肝之藏也, 目者肝之官, 肝氣通於目, 目和則能辨五色矣, 左目甲, 右目乙, 循環紫宮, 榮華於爪, 外主筋, 內主血, 肝重四斤四兩, 左三葉, 右四葉, 凡七葉, 有六童子三玉女守之, 神名藍藍, 主藏魂, 號爲魂藏, 隨節應會, 故云肝藏血, 血舍魂, 在氣爲語, 在液爲淚. 肝氣虛則恐, 實則怒, 肝氣虛則夢見園花, 生草得其時, 夢伏樹下不敢起, 肝氣盛則夢怒, 厥氣客於肝, 則夢山林樹木.//肝氣虛則夢見園{花=苑@『備急千金要方』}

((LV))	ZZ
((OR))	凡人寢臥, 血歸於肝, 肝受血而能視, 足受血而能步, 掌受血而能握, 指受血而能攝.//凡人{寢=(없음)@『備急千金要方』}臥

((LV))	ZZ
((OR))	凡肝臟象木, 與膽合爲腑, 其經足厥陰, 與少陽爲表裏, 其脉弦, 相於冬, 王於春, 春時萬物始生, 其氣來濡而弱, 寬而虛, 故脉爲弦濡, 卽不可發汗, 弱則不可下, 寬者開, 開者通, 通者利, 故名曰寬而虛.

((LV))	ZZ
((OR))	春脉如弦, 春脉肝也. 東方木也, 萬物之所以始生也. 故其氣來濡弱輕虛而滑, 端直以長, 故曰弦, 反此者病, 何如而反? 其氣來實而弦, 此謂太過, 病在外, 其氣來不實而微, 此謂不及, 病在內. 太過則令人善忘, [sm/忘當作怒.] 忽忽眩冒而癲疾, 不及則令人胸痛引背, 兩脇胠滿.

((LV))	ZZ
((OR))	肝脉來濡弱, 招招如揭竿末梢曰平, [sm/巢源作綽綽如按琴瑟之絃, 如揭長竿.] 春以胃氣爲本, 肝脉來盈實而滑, 如循長竿, 曰肝病, 肝脉來急而益勁, 如新張弓弦, 曰肝死.

((LV))	ZZ
((OR))	眞肝脉至, 內外急, 如循刀刃責責然, [sm/巢源作𦣱𦣱然.] 如按琴瑟絃, [sm/巢源作如新張弓弦.] 色青白不澤, 毛折乃死.

((LV))	ZZ
((OR))	春胃微弦曰平, 弦多胃少曰肝病, 但弦無胃曰死, 胃而有毛曰秋病, 毛甚曰金病.

((LV))	ZZ
((OR))	肝藏血, 血舍魂, 悲哀動中則傷魂, 魂傷則狂妄, 其精不守, [sm/一作狂妄不精不敢正當人.] 令人陰縮而攣筋, 兩脇肋骨擧, [sm/一作不擧.] 毛悴色夭, 死于秋.

((LV))	ZZ
((OR))	足厥陰氣絶則筋縮引卵與舌, 厥陰者, 肝脉也. 肝者, 筋之合也, 筋者, 聚於陰器, 而脉絡於舌本, 故脉弗營則筋縮急, 筋縮急則引卵與舌, 故脣青, 舌卷卵縮則筋先死, 庚篤辛死, 金勝木也.

((LV))	ZZ
((OR))	肝死藏浮之弱按之中如索不來, 或曲如蛇行者死.

((LV))	ZZ
((OR))	春肝木王, 其脉弦細而長, 曰平, 反得沈濡而滑者, 是腎之乘肝, 母之歸子, 爲虛邪, 雖病易治, 反得浮大而洪者, 是心之乘肝, 子之乘母, 爲實邪, 雖病自愈, 反得微澀而短[sm/千金翼云, 微浮而短澀.] 者, 是肺之乘肝, 金之剋木, 爲賊邪, 大逆, 十死不治, 反得大而緩者, 是脾之乘肝, 土之陵木, 爲微邪, 雖病卽瘥. 心乘肝必吐利, 肺乘肝卽爲癰腫.

((LV))	ZZ
((OR))	左手關上陰絶者, 無肝脉也, 苦癃遺溺, 難言, 脇下有邪氣, 善吐, 刺足少陽治陽.

((LV))	ZZ
((OR))	左手關上陰實者, 肝實也, 苦肉中痛動, 善轉筋, 吐, 刺足厥陰治陰.

((LV))	ZZ
((OR))	肝脉來濯濯如倚竿, 如琴瑟絃, 再至曰平, 三至曰離經病, 四至脫精, 五至死, 六至命盡, 足厥陰脉也.

((LV))	ZZ
((OR))	肝脉急甚爲惡言, [sm/一作妄言] 微急爲肥氣, 在脇下如覆柸, 緩甚爲嘔, 微緩爲水瘕痺, 大甚爲內癰, 善嘔衂, 微大爲肝痺縮, 欬引小腹, 小甚爲多飮, 微小爲消癉, 滑甚爲頹疝, 微滑爲遺溺, 濇甚爲淡飮, 微濇爲瘈瘲筋攣.//欬引{小=少@『備急千金要方』}腹

((LV))	ZZ
((OR))	肝脉搏堅而長, 色不青, 當病墜, 若搏因血在脇下, 令人喘逆, 其濡而散色澤者, 當病溢飮, 溢飮者, 渴暴多飮, 而溢入肌膚腸胃之外也. [sm/素問溢入作易入.]

((LV))	ZZ
((OR))	青脉之至也, 長而左右彈, 有積氣在心下, 支胠, 名曰肝痺, 得之寒濕, 與疝同法, 腰痛足冷頭痛.//腰痛足{冷=青@『備急千金要方』}頭痛

((LV))	ZZ
((OR))	扁鵲云, 肝有病則目奪, 精虛則寒, 寒則陰氣壯, 壯則夢山樹等, 實則熱, 熱則陽氣壯, 壯則夢怒.

((LV))	ZZ
((OR))	肝在聲爲呼, 在變動爲握, 在志爲怒, 怒傷肝, 精氣幷於肝則憂, 肝虛則恐, 實則怒, 怒而不已亦生憂矣.

((LV))	ZZ
((OR))	色主春, 病變於色者, 取之榮.

((LV))	ZZ
((OR))	病先發於肝者, 頭目眩, 脇痛支滿, 脾一日之閉塞不通, 身痛體重, 二日之胃而腹脹, 三日之腎, 小腹腰脊痛脛痠, 十日不已死, 冬日入夏早食.//{脾一日之=一日之脾@『備急千金要方』}閉塞不通, {小=少@『備急千金要方』}腹腰脊痛脛痠

((LV))	ZZ
((OR))	病在肝, 平旦慧, 下晡甚, 夜半靜.

((LV))	ZZ
((OR))	假令肝病西行, 若食鷄肉, 得之當以秋時, 發病以庚辛日也, 家有血腥, 死, 女子見之以明要爲災, 不者, 若感金銀物得之.

((LV))	ZZ
((OR))	凡肝病之狀, 必兩脇下痛引小腹, 令人善怒, 虛則目𥆨𥆨無所見, 耳無所聞, 善恐, 如人將捕之, 若欲治之, 當取其經, 足厥陰與少陽. 氣逆則頭目痛, 耳聾不聰, 頰腫, 取血者.

((LV))	ZZ
((OR))	肝脉沈之而急, 浮之然, 苦脇痛有氣, 支滿引小腹痛, 時小便難, 苦目眩, 頭痛, 腰脊痛, 足爲寒, 時癃, 女人月事不來, 時無時有, 得之少年, 有所墮墜.//浮之{=亦@『備急千金要方』}然, 支滿引{小=少@『備急千金要方』}腹痛, 時{無=亡@『備急千金要方』}時有, 得之少{年=時@『備急千金要方』}

((LV))	ZZ
((OR))	肝病其色青, 手足拘急, 脇下苦滿, 或時眩冒, 其脉弦長, 此爲可治, 宜服防風竹瀝湯ㆍ秦艽散, 春當刺大敦, 夏刺行閒, 冬刺曲泉, 皆補之. 季夏刺太衝, 秋刺中郄, 皆瀉之, 又當灸期門百壯, 背第九椎五十壯.

((LV))	ZZ
((OR))	邪在肝, 則兩脇中痛, 寒中, 惡血在內, 胻善瘈, 節時腫, 取之行閒, 以引脇下, 補三里以溫胃中, 取血脉以散惡血, 取耳閒青脉以去其瘈. 凡有所墮墜, 惡血留內, 若有所大怒, 氣上而不能下, 積于左脇下, 則傷肝.

((LV))	ZZ
((OR))	肝中風者, 頭目瞤, 兩脇痛, 行常傴, 令人嗜甘, 如阻婦狀.

((LV))	ZZ
((OR))	肝中寒者, 其人洗洗惡寒, 翕翕發熱, 面翕然赤, 漐漐有汗, 胸中煩熱.

((LV))	ZZ
((OR))	肝中寒者, 其人兩臂不擧, 舌本[sm/又作大.] 燥, 善太息, 胸中痛, 不得轉側, 時盜汗, 欬, 食已吐其汁. 肝主胸中, 喘ㆍ怒罵, 其脉沈, 胸中叉窒, 欲令人推按之, 有熱鼻窒.//胸中{叉=又@『備急千金要方』}窒

((LV))	ZZ
((OR))	肝傷, 其人脫肉, 又臥, 口欲得張, 時時手足青, 目瞑, 瞳人痛, 此爲肝臟傷所致也.

((LV))	ZZ
((OR))	肝水者, 其人腹大, 不能自轉側, 而脇下腹中痛, 時時津液微生, 小便續通.

((LV))	ZZ
((OR))	肝脹者, 脇下滿而痛引小腹.//脇下滿而痛引{小=少@『備急千金要方』}腹

((LV))	ZZ
((OR))	肝著, 其病人常欲蹈其胸上, 先未苦時, 但欲飮熱.

((LV))	ZZ
((OR))	診得肝積, 脉弦而細, 兩脇下痛, 邪氣走心下, 足脛寒, 脇痛引小腹, 男子積疝, 女子瘕淋, 身無膏澤, 善轉筋, 爪甲枯黑, 春瘥秋劇, 色青也.//脇痛引{小=少@『備急千金要方』}腹

((LV))	ZZ
((OR))	肝之積名曰肥氣, 在左脇下, 如覆杯, 有頭足如龜鼈狀, 久久不愈, 發欬逆, 㾬瘧, 連歲月不已, 以季夏戊己日得之何也? 肺病傳肝, 肝當傳脾, 脾適以季夏王, 王者不受邪, 肝復欲還肺, 肺不肯受, 因留結爲積, 故知肥氣, 以季夏得之.

((LV))	ZZ
((OR))	肝病胸滿脇脹, 善恚怒叫呼, 身體有熱而復惡寒, 四肢不擧, 面白身體滑, 其脉當弦長而急, 今反短濇, 其色當青, 而反白者, 此是金之剋木, 爲大逆, 十死不治.

((LV))	ZZ
((OR))	襄公問扁鵲曰, 吾欲不診脉, 察其音, 觀其色, 知其病生死, 可得聞乎? 答曰, 乃聖道之大要, 師所不傳, 黃帝貴之過於金玉, 入門見病, 觀其色, 聞其呼吸, 則知往來出入, 吉凶之相. 角音人者, 主肝聲也, 肝聲呼, 其音琴, 其志怒, 其經足厥陰. 厥逆少陽則榮衛不通, 陰陽交雜, 陰氣外傷, 陽氣內擊, 擊則寒, 寒則虛, 虛則卒然喑啞不聲, 此爲厲風入肝, 續命湯主之. [sm/方見諸風門.] 但踞坐不得低頭, 面目青黑, 四肢緩弱, 遺失便利, 甚則不可治, 賖則旬月之內, 桂枝酒主之. [sm/方見諸風門.] 又呼而哭, 哭而反吟, 此爲金剋木, 陰擊陽, 陰氣起而陽氣伏, 伏則實, 實則熱, 熱則喘, 喘則逆, 逆則悶, 悶則恐畏, 目視不明, 語聲切急, 謬說有人, 此爲邪熱傷肝, 甚則不可治, 若脣色雖青, 向眼不應可治, 地黃煎主之. [sm/方見下肝虛實篇中.]

((LV))	ZZ
((OR))	肝病爲瘧者, 令人色蒼蒼然, 太息, 其狀若死者, 烏梅丸主之. [sm/方見諸瘧門.] 若其人本來少於悲恚, 忽爾嗔怒, 出言反常, 乍寬乍急, 言未竟, 以手向眼, 如有所畏, 若不卽病, 禍必至矣, 此肝病聲之候也. 若其人虛則爲寒風所傷, 若實則爲熱氣所損, 陽則瀉之, 陰則補之. 青爲肝, 肝合筋, 青如翠羽者吉. 肝主目, 目是肝之餘, 其人木形, 相比於上角, 蒼色, 小頭長面, 大肩平背, 直身, 小手足, 有材, 好勞心, 少力, 多憂勞於事, 耐春夏不耐秋冬, 秋冬感而生病, 足厥陰他他然. 脇廣合堅脆傾正則肝應之正. 青色, 小理者, 則肝小, 小則藏安, 無脇下之病, 粗理者, 則肝大, 大則虛, 虛則寒逼胃迫咽, 善膈中旦脇下痛. 廣脇反骹者, 則肝高, 高則實, 實則肝熱, 上支賁, 加脇下急爲息賁. 合脇危 [sm/一作兎] 骹者, 則肝下, 下則逼胃, 脇下空空, 則易受邪. 脇骨堅者, 則肝堅, 堅則臟安難傷, 脇骨弱者, 則肝脆, 脆則善病消癉易傷. 脇腹好相者, 則肝端正, 端正則和利難傷. 脇骨偏擧者, 則肝偏傾, 偏傾則脇下偏痛. 凡人分部陷起者, 必有病生. 膽少陽爲肝之部, 而藏氣通於內, 外部亦隨而應之. 沈濁爲內, 浮淸爲外, 若色從外走內者, 病從外生, 部處起. 若色從內出外者, 病從內生, 部處陷. 內病前治陰, 後治陽, 外病前治陽, 後治陰, 陽主外, 陰主內. 凡人死生休否, 則藏神前變形于外. 人肝前病, 目則爲之無色, 若肝前死, 目則爲之脫精. 若天中等分, 墓色應之, 必死不治. 看應增損斟酌賖促, 賖則不出四百日內, 促則不延旬月之閒. 肝病少愈而卒死, 何以知之? 曰, 青白色如拇指大, 黶點見顏頰上, 此必卒死. 肝絶八日死, 何以知之? 面青目赤, 但欲伏眠, 目視而不見人, 汗出如水不止, 一日二日死. 面黑目青者, 不死. 青如草滋, 死. 吉凶之色, 在於分部順順而見. 青白入目必病, 不出其年, 若年上不應, 三年之中, 禍必應也.//好勞心, {少=小@『備急千金要方』}力, {目=(없음)@『備急千金要方』}視而不見人

((LV))	ZZ
((OR))	春木肝脉色青, 主足少陽脉也, 春取絡脉分肉. 春者木始治, 肝氣始生, 肝氣急, 其風疾, 經脉常深, 其氣少不能深入, 故取絡脉分肉之閒, 其脉根本竝在竅陰之閒, 應在窓籠之前, 窓籠者, 耳前上下脉, 以手按之動者是也.

((LV))	ZZ
((OR))	其筋起於小指次指之上, 結外踝, 上循胻外廉, 結於膝外廉, 其支者, 別起於外輔骨, 上走髀, 前者結伏兎之上, 後者結於尻, 其直者, 上䏚乘李脇上走腋前廉, 俠於膺乳結於缺盆, 直者上出掖, 貫缺盆, 出太陽之前, 循耳後上額角交巓上, 下走頷上結於鼽, 其支者結於目外眥爲外維.

((LV))	ZZ
((OR))	其脉起於目兌眥, 上抵頭角, 下耳後, 循頸行手少陽之前, 至肩上却交出手少陽之後, 入缺盆. 其支者, 從耳後入耳中, 出走耳前, 至兌眥後. 其支者別兌眥, 下大迎, 合手少陽於䪼下, 加頰車, 下頸合缺盆以下胸中, 貫膈絡肝屬膽, 循脇裏, 出氣街, 繞毛際, 橫入髀厭中. 其直者從缺盆下腋循胸, 過季脇下合髀厭中, 以下循髀陽出膝外廉, 下外輔骨之前, 直下抵絶骨之端, 下出外踝之前, 循足跗上, 出小指次指之端. 其支者別跗上, 入大指之閒, 循大指岐內出其端, 還貫入爪甲, 出三毛合足厥陰爲表裏. 厥陰之本在行閒上五寸, 應在背輸, 同會于手太陰.

((LV))	ZZ
((OR))	其足少陽之別名曰光明, 去踝半寸是也. 別走厥陰, 下絡足趺, 主肝生病. 病實則膽熱, 熱則厥, 厥則陽病, 陽脉反逆大於寸口一倍, 病則胸中有熱, 心脇頭頷痛, 缺盆腋下腫. 虛則膽寒, 寒則痿躄, 躄則陰病, 陰脉反小於寸口, 病則胸中有寒, 少氣口苦, 身體無膏澤, 外至胻絶骨外踝前及諸節皆痛. 若陰陽俱靜與其俱動, 如引繩俱頓者病也. [sm/此盡是足少陽膽經筋脉支別爲病, 令取足厥陰肝經附于後.]

((LV))	ZZ
((OR))	足厥陰之脉, 起於大指聚毛之際, 上循足趺上廉, 去內踝一寸, 上踝八寸, 交出太陰之後, 上膕內廉, 循股陰入毛中, 環陰器, 抵小腹, 俠胃屬肝絡膽, 上貫膈, 布脇肋, 循喉嚨之後, 上入頏顙, 連目系, 上出額, 與督脉會于巓. [sm/一本云, 其支者, 從小腹與太陰少陽結於腰髁下第三第四骨空中.] 其支者, 從目系下頰裏, 環脣內, 其支者, 復從肝別貫膈, 上注肺中. 是動則病腰痛, 不可以俛仰, 丈夫頹疝, 婦人環陰器, 抵小腹腹腫, 甚則嗌乾, 面塵脫色. 是主肝所生病者, 胸滿嘔逆, 洞泄, 狐疝, 遺溺閉癃. 盛者則寸口大一倍於人迎, 虛者則寸口反小於人迎也.//環陰器, 抵{小=少@『備急千金要方』}腹, 俠胃屬肝絡膽, 其支者, 從{小=少@『備急千金要方』}腹與太陰少陽, 婦人環陰器, 抵{小=少@『備急千金要方』}腹腹腫

((LV))	ZZ
((OR))	足厥陰之別名曰蠡溝, 去內踝上五寸, 別走少陽, 其別者, 循經上睾結於莖, 其病氣逆則睾腫卒疝, 實則挺長熱, 虛則暴癢, 取之所別. 足厥陰之筋, 起於大指之上, 上結於內踝之前, 上循胻上, 結內輔之上, 下循陰股, 結於陰器, 結絡諸筋.

((LV))	ZZ
((OR))	春三月者, 主肝膽, 青筋牽病也. 其源從少陰而涉足少陽, 少陽之氣始發, 少陰之氣始衰, 陰陽怫鬱於腠理, 皮毛之病俱生, 表裏之痾因起, 從少陽發動反少陰, 氣則臟腑受癘而生, 其病相反, 若腑虛則爲陰邪所傷, 腰背強急, 脚縮不伸, 胻中欲折, 目中生花, 若臟實則爲陽毒所損, 濇濇前寒而後熱, 頸外雙筋牽不得屈伸, 頸直背強, 眼赤黃, 若欲轉動合身回側, 故曰青筋牽病. [sm/方見傷寒門.]

((LV))	CC
((OR))	膽腑脉論

((LV))	ZZ
((OR))	膽腑者, 主肝也. 肝合氣於膽, 膽者中淸之腑也. [sm/難經云, 膽者淸淨之腑. 甲乙云, 中精之腑.] 號將軍, 決曹吏. 重三兩三銖, 長三寸三分, 在肝短葉閒下, 貯水精汁二合, [sm/難經作三合.] 能怒能喜, 能剛能柔. 目下果大, 其膽乃橫. 凡膽ㆍ腦ㆍ髓ㆍ骨ㆍ脉ㆍ女子胞, 此六者, 地氣之所生也, 皆藏於陰而象於地, 故藏而不瀉, 名曰奇恒之腑. 若胃ㆍ大腸ㆍ小腸ㆍ三焦ㆍ膀胱, 此五者, 天氣之所生也, 其氣象天, 故瀉而不藏, 此受五臟濁氣, 名曰傳化之腑, 此不能久留輸瀉者也. 所謂五臟者, 藏精氣[sm/甲乙作神.] 而不瀉, 故滿而不能實, 六腑者, 傳化物而不藏, 故實而不能滿, 所以然者, 水穀入口, 則胃實而腸虛, 食下則腸實而胃虛, 故曰實而不滿, 滿而不實也.

((LV))	ZZ
((OR))	左手關上陽絶者, 無膽脉也. 若膝疼, 口中苦, 眯目善畏如見鬼, 多驚, 少力, 刺足厥陰治陰, 在足大趾閒或刺三毛中.

((LV))	ZZ
((OR))	左手關上陽實者, 膽實也. 若腹中不安, 身軀習習也, 刺足少陽治陽, 在足上第二趾本節後一寸是.

((LV))	ZZ
((OR))	膽病者, 善太息, 口苦嘔宿汁, 心澹澹恐如人將捕之, 咽中介介然數唾, 候在足少陽之本末, 亦見其脉之陷下者灸之, 其寒熱刺陽陵泉. 若善嘔有苦, 長太息, 心中澹澹善悲恐, 如人將捕之, 邪在膽, 逆在胃, 膽液則口苦, 胃氣逆則嘔苦ㆍ汁, 故曰嘔膽, 刺三里以下, 胃氣逆刺足少陽血絡以閉膽, 却調其虛實以去其邪也.

((LV))	ZZ
((OR))	膽脹者, 脇下痛脹, 口苦太息.

((LV))	ZZ
((OR))	肝前受病, 移於膽, 肝欬不已, 則嘔膽汁.

((LV))	ZZ
((OR))	厥氣客於膽, 則夢闘訟. [sm/甲乙云, 夢闘訟自刳.]

((LV))	ZZ
((OR))	肝應筋, 爪厚色黃者膽厚, 爪薄色紅者膽薄, 爪堅色青者膽急, 爪耎色赤者膽緩, 爪直色白無約者膽直, 爪惡色黑多敗者膽結.

((LV))	ZZ
((OR))	扁鵲云, 足厥陰與少陽爲表裏, 表淸裏濁, 其病若實極則傷熱, 熱則驚動精神而不守, 臥起不定. 若虛則傷寒, 寒則恐畏, 頭眩不能獨臥, 發於玄水, 其根在膽, 先從頭面起腫至足. [sm/方見水腫門.]

((LV))	ZZ
((OR))	膽有病, 則眉爲之傾, 病人眉系傾者, 七日死.

((LV))	ZZ
((OR))	足少陽之脉, 是動則病口苦, 善太息, 心脇痛不能反側, 甚則面微塵, 體無膏澤, 足外反熱, 是爲陽厥. 是主骨所生病者, 頭痛, 角頷痛, 目兌眥痛, 缺盆中腫痛ㆍ腋下腫, 馬刀挾癭, 汗出振寒瘧, 胸中脇肋髀膝外至胻絶骨外踝前及諸節皆痛, 小指次指不用. 盛者則人迎大一倍於寸口, 虛者則人迎反小於寸口也. [sm/其經脉經筋支別已具前肝藏部中.]

((LV))	CC
((OR))	心臟脉論

((LV))	ZZ
((OR))	心主神, 神者五臟專精之本也, 爲帝王監領四方, 夏王七十二日, 位在南方, 離宮火也. 有生之來謂之精, 兩精相搏謂之神, 所以任物謂之心. 神者, 心之藏也. 舌者, 心之官, 故心氣通於舌, 舌和則能審五味矣. 心在竅爲耳, 夫心者火也, 腎者水也, 水火相濟. 心氣通於舌, 舌非竅也, 其通於竅者, 寄見於耳, 左耳丙, 右耳丁, 循環炎宮, 上出脣, 口知味, 榮華於耳, 外主血, 內主五音. 心重十二兩, 中有三毛七孔, 盛精汁三合, 神名呴呴, 主藏神, 號五神居, 隨節應會, 故云心藏脉, 脉舍神. 在氣爲呑, 在液爲汗. 心氣虛則悲不已, 實則笑不休. 心氣虛則夢救火, 陽物得其時則夢燔灼, 心氣盛則夢喜笑及恐畏, 厥氣客於心則夢丘山烟火. 凡心臟象火, 與小腸合爲腑, 其經手少陰, 與太陽爲表裏, 其脉洪, 相於春, 王於夏, 夏時萬物洪盛, 垂枝布葉, 皆下垂如曲, 故名曰鉤, 心脉洪大而長, 洪則衛氣實, 實則氣無從出, 大則榮氣萌, 萌洪相薄, 可以發汗, 故名曰長, 長洪相得, 卽引水漿, 漑灌經絡, 津液皮膚. 太陽洪大皆是母軀, 幸得戊己, 用牢根株, 陽氣上出, 汗見於頭, 五內乾枯, 胞中空虛, 醫反下之, 此爲重虛, 脉浮有表無裏, 陽無所使, 不但危身, 幷中其母. 夏脉如鉤, 夏脉心也, 南方火也, 萬物之所以盛長也, 故其氣來盛去衰, 故曰鉤, 反此者病, 何如而反? 其氣來盛去亦盛, 此謂太過, 病在外, 其來不盛去反盛, 此謂不及, 病在內. 太過則令人身熱而膚痛爲浸淫, 不及則令人煩心, 上見欬唾, 下爲氣泄.

((LV))	ZZ
((OR))	心脉來, 累累如連珠, 如循琅玕, 曰平, 夏以胃氣爲本. 心脉來, 喘喘連屬, 其中微曲, 曰心病. 心脉來, 前曲後居, 如操帶鉤, 曰心死.

((LV))	ZZ
((OR))	眞心脉至, 堅而搏, 如循薏苡子累累然. 色赤黑不澤, 毛折乃死.

((LV))	ZZ
((OR))	夏胃微鉤曰平, 鉤多胃少曰心病, 但鉤無胃曰死, 胃而有石曰冬病, 石甚曰今病.

((LV))	ZZ
((OR))	心藏脉, 脉舍神, 怵惕思慮則傷神, 神傷則恐懼自失, 破䐃脫肉, 毛悴色夭, 死于冬.

((LV))	ZZ
((OR))	手少陰氣絶則脉不通, 少陰者, 心脉也. 心者脉之合也, 脉不通則血不流, 血不流則髮色不澤, 面黑如㯃葉者, 血先死, 壬篤癸死, 水勝火也.

((LV))	ZZ
((OR))	心死藏, 浮之實, 如豆麻擊手, 按之益躁疾者死. 夏心火王, 其脉浮大而散, [sm/一作弦.] 曰平, 反得弦細而長者, 是肝之乘心, 母之歸子, 爲虛邪, 雖病易治, 反得大而緩者, 是脾之乘心, 子之{乘:아랫부분이 마멸됐는데, 취진판 영인본에 따라 보입함.}母, 爲實邪, 雖病自愈, 反得沈濡而滑者, 是腎之乘心, 水之剋火, 爲賊邪, 大逆十死不治, 反得微澀而短者, 是肺之乘心, 金之陵火, 爲微邪, 雖病卽瘥. 腎乘心, 必癃.

((LV))	ZZ
((OR))	左手關前寸口陰絶者, 無心脉也. 若心下熱痛, 掌中熱, 時時善嘔, 口中傷爛, 刺手少陽治陽. 左手關前寸口陰實者, 心實也. 若心下有水氣, 憂恚發之, 刺手心主治陰.

((LV))	ZZ
((OR))	心脉來, 累累如貫珠, 滑利再至, 曰平, 三至曰離經病, 四至脫精, 五至死, 六至命盡, 手少陰脉也.

((LV))	ZZ
((OR))	心脉急甚爲瘈瘲, 微急爲心痛引背, 食不下, 緩甚爲狂笑, 微緩爲伏梁在心下, 上下行, 有時唾血, 大甚爲喉介, 微大爲心痺引背, 善淚出, 小甚爲善噦, 微小爲消癉, 滑甚爲善渴, 微滑爲心疝引臍, 小腹鳴, 濇甚爲瘖, 微濇爲血溢維厥耳鳴巓疾.

((LV))	ZZ
((OR))	心脉搏堅而長, 當病舌卷不能言, 其濡而散者, 當病痟渴自已. [sm/渴一作環.]

((LV))	ZZ
((OR))	赤脉之至也喘而堅, 詮曰, 有積氣在中, 時害於食, 名心痺, 得之外疾思慮而心虛, 故邪從之. 扁鵲曰, 心有病則口生瘡腐爛.

((LV))	ZZ
((OR))	心在聲爲笑, 在變動爲憂, 在志爲喜, 喜傷心, 精氣幷於心則喜, 心虛則悲, 悲則憂, 實則笑, 笑則喜.

((LV))	ZZ
((OR))	時主夏病者, 時閒時甚, 知其源, 取其輸, 觀其應, 審其害.

((LV))	ZZ
((OR))	病先發於心者, 心痛一日之肺, 喘欬, 三日之肝, 脇痛支滿, 五日之脾, 閉塞不通, 身痛體重. 三日不已, 死冬夜半, 夏日中, 病在心, 日中慧, 夜半甚, 平旦靜.

((LV))	ZZ
((OR))	假令心病北行, 若食豚魚得之, 不者, 當以冬時發, 得病以壬癸日方.

((LV))	ZZ
((OR))	凡心病之狀, 胸內痛, 脇支滿, 兩脇下痛, 膺背肩甲閒痛, 兩臂內痛, 虛則胸腹大, 脇下與腰背相引而痛, 取其經手少陰太陽, 舌下血者, 其變病, 刺郄中血者.

((LV))	ZZ
((OR))	心脉沈之小而緊, 浮之不喘, 苦心下聚氣而痛, 食不下, 喜咽唾, 時手足熱煩滿, 時忘不樂, 喜太息, 得之憂思.

((LV))	ZZ
((OR))	心病其色赤, 心痛短氣, 手掌煩熱, 或啼笑罵詈, 悲思愁慮, 面赤身熱, 其脉實火兩數, 此爲可治, 宜服[sm/闕宜服者藥.] 春當刺中衝, 夏刺勞宮, 季夏刺大陵, 皆補之, 秋刺閒使, 冬刺曲澤, 皆瀉之, [sm/此是手心主心胞胳經.] 又當灸巨闕五十壯, 背第五椎百壯. 邪在心則病心痛善悲, 時眩仆, 視有餘不足而調其輸.//其脉實{火兩=大而@『備急千金要方』}數

((LV))	ZZ
((OR))	愁憂思慮則傷心, 心傷則苦驚喜忘善怒.

((LV))	ZZ
((OR))	心中風者, 翕翕發熱不能起, 心中飢則飮食, 食則嘔.

((LV))	ZZ
((OR))	心中寒者, 其人病心如噉蒜虀狀, 劇者心痛徹背, 背痛徹心如蠱注, 其脉浮者, 自吐乃愈. 心傷其人勞倦, 頭面赤而下重, 心中痛徹背, 自煩發熱, 當臍跳手, 其脉弦, 此爲心臟傷所致也.

((LV))	ZZ
((OR))	邪哭使魂魄不安者, 血氣少也, 血氣少者, 屬於心, 心氣虛者, 其人卽畏, 合目欲眠, 夢遠行而精神離散, 魂魄妄行. 陰氣衰者, 卽爲癲, 陽氣衰者, 卽爲狂. 五臟者, 魂魄之宅舍, 精神之所依託也. 魂魄飛揚者, 其五臟空虛也, 卽邪神居之, 神靈所使鬼而下之, 脉短而微. 其藏不足, 則魂魄不安, 魂屬於肝, 魄屬於肺, 肺主津液, 卽爲涕泣出. 肺氣衰者, 卽泣出. 肝氣衰者, 魂則不安, 肝主善怒, 其聲呼.

((LV))	ZZ
((OR))	心水者, 其人身體腫[sm/一作重.] 而少氣, 不得臥, 煩而躁, 其陰大腫, 眞心痛, 手足淸至節, 心痛甚者, 旦發夕死, 夕發旦死.

((LV))	ZZ
((OR))	心腹痛懊憹, 發作腫聚, 往來上下行, 痛有休作, 心腹中熱, 善渴, 涎出者, 是蚘咬也. 以手聚而堅持之, 無令得移, 以大針刺之, 久持之, 蟲不動乃出針, 腸中有蟲蚘咬, 皆不可取以小針.

((LV))	ZZ
((OR))	心脹者, 煩心短氣, 臥不安.

((LV))	ZZ
((OR))	凡心脉急, 名曰心疝, 小腹當有形, 其以心爲壯藏, 小腸爲之使, 故小腹當有形.

((LV))	ZZ
((OR))	診得心積沈而芤, 時上下無常處, 病胸滿悸, 腹中熱, 面赤, 咽乾, 心煩, 掌中熱, 甚則唾血, 身瘈瘲, 主血厥, 夏差冬劇, 色赤也.

((LV))	ZZ
((OR))	心之積名曰伏梁, 起於臍上, 上至心, 大如臂, 久久不愈, 病煩心, 心痛, 以秋庚辛日得之何也?腎病傳心, 心當傳肺, 肺適以秋王, 王者不受邪, 心復欲還腎, 腎不肯受, 因留結爲積, 故知伏梁, 以秋得之.

((LV))	ZZ
((OR))	心病煩悶少氣大熱, 熱上湯心, 嘔欬吐逆, 狂語, 汗出如珠, 身體厥冷, 其脉當浮, 今反沈濡而滑, 其色當赤, 而反黑者, 此是水之剋火, 爲大逆, 十死不治.

((LV))	ZZ
((OR))	徵音人者, 主心聲也. 心聲笑, 其音竽, 其志喜, 其經手少陰. 厥逆太陽則榮衛不通, 陰陽反錯, 陽氣外擊, 陰氣內傷, 傷則寒, 寒則虛, 虛則驚掣心悸, 定心湯主之. [sm/方見驚悸門.] 語聲前寬後急, 後聲不續, 前混後濁, 口喎冒昧好自笑, 此爲厲風入心, 荊瀝湯主之. [sm/方見諸風門.] 心虛風寒, 半身不遂, 骨節離解, 緩弱不收, 便利無度, 口面喎邪, 薑附湯主之, [sm/方見諸風門.] 此病不盈旬日, 宜急治之. 又笑而呻呻而反憂, 此爲水剋火, 陰擊陽, 陰起而陽伏, 伏則實, 實則傷熱, 熱則狂悶亂, 冒昧, 言多謬誤, 不可採聽, 此心已傷. 若其人口脣正赤, 可療, 青黃白黑, 不可療也. 心病爲瘧者, 令人心煩甚, 欲得淸水, 反寒多不甚熱. [sm/方見諸瘧門.] 若其人本來心性和雅, 而忽弊急反於常, 白朮酒主之, [sm/方見諸風門.] 或言未竟便住, 以手剔脚爪, 此人必死, 禍雖未及, 名曰行尸, 此心病聲之候也. 虛則補之, 實則瀉之, 不可治者, 明以察之.

((LV))	ZZ
((OR))	赤爲心, 心合脉, 赤如鷄冠者吉. 心主舌, 舌是心之餘, 其人火形相比, 於上徵赤色, 廣䀕, 兌面, 小頭, 好肩背髀腹, 小手足行安地, 疾行搖肩背, 肉滿有氣, 輕財, 少信多慮, 見事明了, 好顧急心, 不壽暴死, 耐春夏不耐秋冬, 秋冬感而生病, 主手少陰竅竅然, 𩩲骭長短傾正則心應之. 正赤色小理者, 則心小, 小則邪弗能傷, 易傷以憂, 粗理者則心大, 大則虛, 虛則寒, 寒則憂不能傷. 易傷於邪, 無𩩲骭者則心高, 高則實, 實則熱, 熱則滿於肺中, 悶而善忘, 難開以言, 𩩲骭小短擧者則心下, 下則藏外, 易傷於寒, 易恐以言, 𩩲骭長者則心堅, 堅則藏安守固, 𩩲骭弱以薄者則心脆, 脆則善病消癉熱中, 𩩲骭直下不擧者則心端正, 端正則和利難傷, 𩩲骭向一方者則心偏傾, 偏傾則操持不一, 無守司也. [sm/下云, 若𩩲骭小短薄弱而下則心下, 下則虛, 虛則傷寒, 病憂恚內損, 心暴痛而好唾淸涎, 口臭, 蟲齒, 痛侵脣齒, 若𩩲骭高起則心高, 高則實, 實則熱, 熱則滿於心, 悶而善忘, 恐悸, 喉燥, 口痛, 牙癰, 舌傷, 小兒則便秘, 口重舌, 鵝口聲嘶. 方見頭面門.] 凡人部分陷起者, 必有病生, 小腸太陽爲心之部, 其處陷起, 卽病生矣. 藏舍內外, 部亦內外, 沈濁屬內, 浮淸居外, 若外病內入, 小腹滿起, 內病裏出, 所部陷沒, 外入內, 前治陽, 後補陰, 內出外, 前補陰, 後瀉陽, 陽則實熱, 陰則虛寒, 在陽主外, 在陰主內. 凡人死生休咎, 則藏神前變形于外, 人心前病, 則口爲之開張. 若心前死, 則枯黑, 語聲不轉. 若天中等分墓色應之, {卯=卽@『備急千金要方』}死不治. 看應增損, 斟酌賖促, 賖則不出四百日內, 促則不腠旬月之閒. 心病少愈而卒死, 何以知之? 曰, 赤黑色黯點顏卽若見顏度年上, 此必卒死. 心絶一日死, 何以知之? 兩目回回直視肩息, 立死. 凡面赤目白, 憂恚思慮, 心氣內索, 面色反好, 急求棺槨, 不過十日死. 又面黃目赤不死, 赤如衃血死, 吉凶之色, 若在於分部, 胐胐而見, 赤黑入口, 此必死, 不出其年, 名曰行尸, 若年上無應, 三年之中病必死矣.

((LV))	ZZ
((OR))	夏大心脉色赤, 主手太陽也, 夏取盛經分腠, 夏者火始治, 心氣始長, 脉瘦氣弱, 陽氣留溢, 熱熏分腠, 內至於經, 故取盛經分腠絶膚而病去者, 邪居淺也. 所謂盛經者, 陽脉也, 其脉本在外踝之後, 應在命門之上三寸, 命門者, 在心上一寸也, 脉根在少澤, 少澤在手小指端.

((LV))	ZZ
((OR))	其筋起於小指之上, 結於腕上, 循臂內廉, 結肘內兌骨之後, 彈之應小指之上, 入結腋下. 其支者, 後走腋後廉, 上繞肩甲, 循頸出足太陽之筋前, 結於耳後完骨. 其支者, 入耳中, 直出耳上, 下結於頷上, 屬目外眥.

((LV))	ZZ
((OR))	其脉起於小指之端, 循手外側上腕, 出踝中直上循臂骨下廉, 出肘內側兩骨之閒, 上循臑外後廉, 出肩解繞肩甲, 交肩上, 入缺盆, 向腋絡心, 循咽下膈抵胃屬小腸, 其支者從缺盆循頸上頰, 至目兌眥, 却入耳中. 其支者別頰上䪼抵鼻, 至目內眥斜絡於顴, 合手少陰爲表裏. 少陰本在兌骨之端, 應在背後, 同會于手太陰.

((LV))	ZZ
((OR))	其手太陽之別名曰支正, 上腕五寸, 內注少陰, 其別者上走肘絡肩髃, 主心生病, 病實則小腸熱, 熱則節弛, 弛則陽病, 陽脉大反逆於寸口再倍, 病則嗌痛頷腫, 耳聾目黃, 臥不能言, 悶則急坐, 虛則小腸寒, 寒則生肬, 肬則陰病, 陰脉反小於寸口過於一倍, 病則短氣, 百節痛, 筋急頸痛不能轉顧. [sm/此盡是手太陽小腸經筋脉支別爲病, 今取心主胞胳, 少陰心經附于後.]

((LV))	ZZ
((OR))	手心主之別名曰內關, 去腕五寸, [sm/甲乙竹貳寸.] 出於兩筋閒, 循經以上繫於心包絡心系. 氣實則心痛, 虛則爲煩心, 取之兩筋閒.

((LV))	ZZ
((OR))	手心主之脉起於胸中, 出屬心包, 下膈歷絡三焦. 其支者循胸出脇, 下腋三寸上抵腋, 下循臑內, 行太陰少陰之閒, 入肘中下臂, 行兩筋之閒, 入掌中循中指出其端. 其支者別掌中, 循小指次指出其端也. 動則病手心熱, 肘臂攣急, 腋腫, 甚則胸脇支滿, 心中澹澹大動, 面赤目黃, 善笑不休. 是主脉所生病者, 煩心心痛, 掌中熱. 爲此諸病, 盛則瀉之, 虛則補之, 熱則疾之, 寒則留之, 陷下則灸之, 不盛不虛, 以經取之. 盛者則寸口大一倍於人迎, 虛者則寸口反小於人迎.

((LV))	ZZ
((OR))	手少陰之別名曰通理, 在腕後一寸, 別而上行, 循經入咽中, 系舌本, 屬目系, 其實則大膈, 虛則不能言, 取之掌後一寸, 別走陽太.

((LV))	ZZ
((OR))	手少陰之脉, 起於心中, 出屬心系, 上膈絡小腸. 其支者從心系上俠咽, 系目系. [sm/系目系一作循胸出脇.] 其直者復從心系却上肺, 出腋下, 下循臑內後廉, 行太陰心主之後, 下肘內廉, 循臂內後廉, 抵掌後兌骨之端, 入掌後內廉, 循小指之內出其端. 是動則病嗌乾心痛, 渴而欲飮, 是爲臂厥. 是主心所生病者, 目黃, 脇滿痛, 臑臂內後廉痛厥, 掌中熱痛. 爲此諸病, 盛則瀉之, 虛則補之, 盛者則寸口大再倍於人迎, 虛者則寸口反小於人迎.

((LV))	ZZ
((OR))	手少陰之脉獨無輸何也? 曰, 少陰者, 心脉也. 心者, 五臟六腑之大主也, 爲帝王精神之所舍, 其藏堅固, 邪不能容, 容之則傷心, 心傷則神去, 神去則身死矣. 故諸邪在於心者, 皆在心之包胳, 包胳者, 心主之脉也, 故少陰無輸也. 少陰無輸, 心不病乎? 曰, 其外經腑病, 臟不病, 故獨取其經於掌後兌骨之端也.

((LV))	ZZ
((OR))	夏三月, 主心小腸, 赤脉㩌病也. 其源從少陰太陽之氣相搏而停, 則榮衛不通, 皮肉痛, 起太陽動發少陰, 淫邪之氣因而作, 則臟腑隨時受夏疫病也. 其病相若, 腑虛則爲陰邪氣所傷, 身戰脉掉捉所不禁, 臟實則爲陽毒所侵, 肉熱口開舌破咽塞聲嘶, 故曰赤脉㩌病. [sm/方見傷寒門.]

((LV))	CC
((OR))	小腸腑脉論

((LV))	ZZ
((OR))	小腸腑者, 主心也, 舌是其候也. 心合於小腸, 小腸者受盛之腑也, 號監倉吏, 重二斤十四兩, 長二丈四尺, 廣二寸四分, [sm/難經ㆍ甲乙云, 長三丈二尺, 大二寸半, 徑八分, 分之少半.] 後附脊, 左回疊積, 其注於回腸者, 外傅臍上, 回運環反十六曲, 常留水穀二斗四升, 其一斗二升是水, 一斗二升是穀, 應主二十四氣也. [sm/難經云, 十六曲盛谷貳斗四升, 水六升三合, 合之太半. 甲乙云, 受三斗三合, 合之太半.] 脣厚, 人中長, 以候小腸.

((LV))	ZZ
((OR))	小腸病者, 小腹痛, 腰脊控睾而痛時窘之, 復耳前熱, 若寒甚獨肩上熱, 及手小指次指之閒熱, 若脉滑者, [sm/脉經作陷, 甲乙同.] 此其候也. 小腹控睾引腰脊, 上衝心, 邪在小腸者, 連睾系屬於脊, 貫肝肺絡心系, 氣盛則厥逆上衝腸胃, 動肝肺, 散於肓, 結於臍, 故取之肓原以散之, 刺太陰以與之, 取厥陰以下之, 取巨虛下廉以去之, 按其所過之經以調之.

((LV))	ZZ
((OR))	左手關前寸口陽絶者, 無小腸脉也, 苦臍痺, 小腹中有疝瘕, 王月卽冷上搶心, 刺手心主, 治陰, 心主在掌後橫文中入一分.

((LV))	ZZ
((OR))	左手關前寸口陽實者, 小腸實也, 苦心下急熱痺, 小腸內熱, 小便赤黃, 刺手太陽, 治陽, 手太陽在手小指外側本節陷中.

((LV))	ZZ
((OR))	小腸有寒, 其心下重, 便膿血有熱, 必痔.

((LV))	ZZ
((OR))	小腸有宿食, 常暮發熱, 明日復止.

((LV))	ZZ
((OR))	小腸脹者, 小腹䐜脹, 引腹痛.

((LV))	ZZ
((OR))	心前受病移於小腸, 心欬不已則氣與欬俱出.

((LV))	ZZ
((OR))	厥氣客於小腸, 夢聚邑街衢.

((LV))	ZZ
((OR))	心應皮, 皮厚者脉厚, 脉厚者小腸厚, 皮薄者脉薄, 脉薄者小腸薄, 皮緩者脉緩脉緩者小腸大而長, 皮薄而脉沖小者, 小腸小而短. 諸陽經脉皆多紆屈者小腸結.

((LV))	ZZ
((OR))	扁鵲云, 手少陰與太陽爲表裏, 所以表淸裏濁, 淸實濁虛, 故食下腸實而胃虛, 故腑實而不滿, 實則傷熱, 熱則口張, 口爲之生瘡, 虛則傷寒, 寒則便泄膿血, 或發裹水, 其根在小腸, 先從腹起. [sm/方見水腫門.]

((LV))	ZZ
((OR))	小腸絶不治, 六日死, 何以知之? 髮直如乾麻, 不得屈伸, 白汗不止.

((LV))	ZZ
((OR))	手太陽之脉, 是動則嗌痛頷腫, 不可以顧, 肩似拔, 臑似折, 是主液所生病者, 耳聾目黃, 頰頷腫, 頸肩臑肘臂外後廉痛. [sm/經脉支別已見心藏部中.]

((LV))	XX
((OR))	醫方類聚卷之四